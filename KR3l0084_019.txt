# -*- mode: mandoku-view; -*-
#+TITLE: 南村輟耕錄
#+DATE: 2015-09-12 01:08:41.545912
#+PROPERTY: ID KR3l0084
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB11n0722-019南村輟耕錄-卷之十九.
<pb:KR3l0084_SBCK_019-1a>¶
南村輟耕録卷之十九¶
　　　　　　　　　天台陶　宗儀　九成¶
人禀天地五行之氣以生手三陽三隂足三陽三隂合為¶
　十二&KR0052;以環絡一身徃来流通無少間断其脉應於兩¶
　手三部焉夫脉者血也脉不自動氣實使之故有九候¶
　之法内&KR0052;云脉者血之府&KR0003;文云血理分&KR1000;行軆者从¶
　&KR1000;从血亦作脉通釋云五蔵六府之氣血分流四體也¶
　釋名云脉幕也幕給一體字从肉从&KR1000;&KR1000;音普拜切水¶
　之邪流也脉自从&KR1000;取脉行之象無求子云脉之字从¶
　肉从&KR1000;又作爬盖脉以肉為陽衇以血為隂華佗云脉¶
<pb:KR3l0084_SBCK_019-1b>¶
　者血氣之先也氣血盛則脉盛氣血衰則脉衰血熱則¶
　脉数血寒則脉遲血微則脉弱氣血平則脉緩晋王叔¶
　和分爲七表八裏可謂詳且至矣然文理繁多學者卒¶
　難究白宋淳熈中南康崔子虚𨼆君嘉彦以難&KR0052;於六¶
　難專言浮沉九難專言遅数故用爲宗以統七表八裏¶
　而搃萬病其&KR0003;以爲浮者爲表爲陽外得之病也有力¶
　主風無力主氣浮而無力爲芤有力爲洪又沉爲實沉¶
　者爲裏爲隂内受之病也有力主積無力主氣沉而極¶
　小爲微至骨爲伏無力爲弱遲者爲隂主寒内受之病¶
　也有力主痛無力主冷遲而少駃爲緩短細爲濇無力¶
<pb:KR3l0084_SBCK_019-2a>¶
為濡数者為陽主熱外得之病也有力主熱無力主瘡¶
数而極弦為緊有力為弦流利為滑它若九道六極之¶
殊三焦五蔵之辨與夫持脉之道療病之方其間玄妙¶
　具在四脉玄文及西原脉訣等書世以為祕授始由𨼆¶
　君傳之劉復真先生先生傳之朱宗陽錬師鍊師傳之¶
張玄白髙士今徃徃有得其法者學者其求諸¶
俗稱四司六局者多不能舉其目古杭夢㳺録云官府貴¶
家置四司六局各有所掌故筵席排當凡事整齊都下¶
街市亦有之常時人户每遇禮席以錢倩之四司六局¶
皆可致四司者帳設司厨司茶酒司臺盤司也六局者¶
<pb:KR3l0084_SBCK_019-2b>¶
　果子局&KR0097;煎局菜&KR0188;局油燭局香薬局排辦局也凡四¶
司六局人祗應慣熟便省賔主一半力¶
愽古圖宋徽廟朝所脩書故世知有愽古之名而不知更¶
有稽古等閣蔡京保和殿曲燕記云宣和元年九月十¶
　二日皇帝召臣京等燕保和殿臣鯈等東曲水朝於玉¶
華殿上歩西曲水循酴醿至架太寜閣登層峦林霄騫¶
鳯垂雲亭始至保和殿三楹楹七十架兩挾閣中楹置¶
榻東西二間列寳玩與古鼎彛器玉在挾閣曰妙有設¶
古今儒書史子楮墨右曰日宣道家金櫃玉笈之書與¶
神霄諸天𨼆文上歩前行稽古閣有宣王石鼔歴&KR0201;古¶
<pb:KR3l0084_SBCK_019-3a>¶
　尚古鑑古作古傳古愽古袐古諸閣蔵祖宗訓謨與夏¶
啇周尊彛鼎鬲爵斚卣敦盤盂漢晋隋唐書畫多不知¶
識上親指示為言其㮣¶
今人以善能營生者為經紀唐&KR0364;王元嬰與蔣王皆好聚¶
　歛太宗甞賜諸王帛敕曰&KR0364;叔&KR0253;兄自能經紀不須賜¶
　物韓昌&KR0058;作栁子厚墓志云舅弟盧遵又將經紀其家¶
　則自唐已有此言¶
世斥貪利之人必曰汝便是龐居士矣盖相傳以為居士¶
　家資巨萬殊用勞神竊自念曰若以與人又&KR0178;人之我¶
　若不如置諸無何有之鄊因輦送大海中舉家脩道縂¶
<pb:KR3l0084_SBCK_019-3b>¶
　成證果又以為居士即㐮陽龐德公釋氏傳燈録龐居¶
　士傳云㐮州居士龐藴者衡州衡陽縣人也字道玄世¶
　本業儒志求真諦徳宗貞元初謁石頭遷禅師豁然有¶
　省後叅馬祖問不與萬法為佀者是甚麽人荅曰待汝¶
　一口吸盡西江水却向汝道遂於言下頓悟玄旨乃留¶
　駐叅承有偈曰有男不婚有女不嫁大家團欒頭共&KR0003;¶
　無生話元和六年北遊㐮漢隨䖏而居女&KR0149;照賣竹鹿¶
　籬以供朝夕將入滅謂曰視日早晚以報靈照&KR0205;曰日¶
　巳中矣而有蝕也居士出户&KR0026;視即登父座合掌坐亡¶
　居士曰我女機鋒捷矣更延七日州牧于公頔聞之來¶
<pb:KR3l0084_SBCK_019-4a>¶
問居士謂曰但願空諸所有慎勿實諸所無好住世間¶
皆如影響言訖枕公𦞃而化龐婆走田中謂其子龐大¶
　曰汝父死矣龐大曰嗄𠋣鉏脫去婆為焚燒畢自後莫¶
知其所按此傳知非龐徳公明矣但亦不言其富何耶¶
輦財之&KR0003;特恐後人所傳㑹耳然今之積金蓄榖倍息¶
　計贏校斗斛合&KR1371;詐欺不得自休息又否則射歉飢彂¶
積授枚識出布籌㑹入窮日疲極而睡者能以居士之¶
事便作真想豈不為飬生之福哉¶
鄭遂昌言宋巨璫李太尉者國亡為道士號梅溪余童時¶
甞侍其游故内指㸃歴歴如在過葫蘆井揮涕曰是盖¶
<pb:KR3l0084_SBCK_019-4b>¶
宋之先朝位上釘金字大牌曰皇帝過此罰金百兩近¶
周申父言先表叔祖金二提舉住杭州暗問其室氏乃¶
宋内夫人余年十四五尚猶識之但兩鬂俱秃問知在¶
宫中任此職者例褁巾巾帶之未各綴一金錢每晨用¶
　以掠髮入巾故乆而致然也因曰吾為内夫人日每日¶
輪流六人侍帝左右以&KR0083;一畨從後端起筆書帝起居¶
　旋書旋卷至暮封付史館内夫人别居一宫宫門金字¶
大牌曰官家無故至此罰金一鎰以二者言之可見宋¶
朝家法之嚴¶
至至乙酉冬　朝廷遣官奉使宣撫諸道問民疾苦然而¶
<pb:KR3l0084_SBCK_019-5a>¶
　政蹟昭著者十不二三明年秋江右儒人黃如徵邀¶
　駕上書指数散散王士宏等罪状且及國家利害斧龯¶
　在前有所不避古之所謂豪傑之士如徵其人者與¶
　天子親覽其書喜見于色又虞如徵必為&KR0096;豪所中頋¶
　近臣館榖以俟越数日特授江西等䖏儒學提舉𠡠侍¶
　衛護送出都如徵感　上徳意受命而不領職天下共¶
　賢之散散王士宏等雖免譴責終以不顯死其書畧曰¶
　江西布衣書生黄如徴百拜上書¶
　皇帝陛下如徴忝生僻土遭遇明時用竭愚𠂻冐干¶
　天聽伏望采覽萬一焉夫　皇朝版圖之廣歴古所無¶
<pb:KR3l0084_SBCK_019-5b>¶
　法制之良萬世莫易而水旱灾変連年不息者實由官¶
　皆汙濫民悉怨咨之所致也欽惟陛下憂民之心日夕¶
　孜孜遂於去年冬分遣大臣奉使宣撫諸道正欲其察¶
　政事之&KR0391;否問生民之疾苦禮賢德振貧乏信寃抑起¶
　淹𣻉俾所至之䖏如　陛下親臨焉苟能宣布　聖澤¶
　各盡乃職則雍熈㤗和之治政在今日然江西福建一¶
　道地䖏蠻方去京師萬里外傳聞奉使之來皆若大旱¶
　之望雲霓赤子之仰慈母而散散王士宏等不體¶
　聖天子撫綏元元之意鷹楊虎噬雷厲風飛声色以淫¶
　吾中賄賂以緘吾口上下交征公私朘剥𧷢吏貪婪而¶
<pb:KR3l0084_SBCK_019-6a>¶
　不問良民塗炭而罔知閭閻失望田里寒心乃歌曰¶
　九重丹詔頒恩至萬兩黄金奉使回又歌曰奉使來時¶
　驚天動地奉使去時烏天黒地官吏都&KR0794;天喜地百姓¶
　却啼天哭地又歌曰官吏黒&KR0238;皮燈籠奉使来時添一¶
　重如此怨謡未能枚舉皆萬姓不平之氣欝結于懐而¶
　彂諸声者然也此盖廟堂遴選非人使生民感　陛下¶
　憂恤之虚恩受奉使掊剥之實禍陛下於此而不察¶
　將何以取法於後世哉如徵無官守無言責所以不惮¶
　江河之險不畏斧龯之誅而詣　闕以陳其事者政&KR0178;¶
　散散王士宏等回覲之日各飾巧言妄稱官清民泰欺¶
<pb:KR3l0084_SBCK_019-6b>¶
詐百端昏蔽主聦　陛下不悟為姦邪所賣擢任省¶
臺恣行威福流毒四海則江西福建一道之痛苦與天¶
　下共之以此而望隂陽和風雨時年&KR0010;登邉隅静不亦¶
難乎倘　陛下不棄蒭蕘之言委官察其實蹟責以欺¶
　天罔民之罪&KR0300;諸遐荒雪江西福建一道之痛苦以為¶
百官&KR0134;則天下幸甚萬世幸甚如　陛下以為誹謗大¶
臣置而不問非惟今日禍起䔥墻抑且天下萬世之不¶
幸矣如徵鄙語俗言不知避諱觸犯清蹕罪在不赦¶
請伏鑕以俟命¶
吾郷錢叔琛氏贇乃武粛王之諸孫也其家在郡城東北¶
<pb:KR3l0084_SBCK_019-7a>¶
　隅亭臺沼沚聮絡映帯猶是先朝賜第與余相友善甞¶
　出示所藏鐡劵形宛如瓦髙尺餘闊一尺許劵詞黄金¶
　商嵌一角有斧痕盖至元丙子　天兵南下時其家人¶
　竊負以逃而死於難劵亦莫知所在越再丙子漁者偶¶
　網得之乃在黄岩州南地名澤庫深水内漁意寳物試¶
　斧擊之則鐡焉因棄諸幽一村學䆒與漁隣頗聞賜劵¶
　之&KR0003;買以鐡價然二人皆不悟其字乃金也有報於叔¶
　環之兄者用十斛榖易得青氊復還誠為異事時余就¶
　録劵詞一通叔琛又出武肅當日謝表藁併録之昨晚¶
　檢閲&KR0052;笥偶得於故&KR0083;中轉首已三十餘年矣人生能¶
<pb:KR3l0084_SBCK_019-7b>¶
　㡬何哉謾志于此詞云維乾寧四年&KR0010;次丁巳八月甲¶
　辰朔四日丁未皇帝若曰咨尓鎮海鎮東等軍節度浙¶
　江東西等道&KR0026;察䖏置營田招討等使兼兩浙塩鐡制¶
　置彂運等使開府儀同三司檢校太尉兼中書令使持¶
　節閏越等州諸軍事兼閏越等州刺史上柱國彭城郡¶
　王食邑五千户實對一百户錢鏐朕聞銘鄧隲之勲言¶
　垂漢典載孔悝之德事羙魯經則知褒徳䇿勲古今一¶
　致頃者董昌僣偽為皆鏡水狂謀𢙣貫㳿染齊人而尓¶
　披攘兇渠盪定江表忠以衞社稷惠以福生靈其機也¶
　氛祲清其化也疲羸㤗折甌越於塗炭之上師無私焉¶
<pb:KR3l0084_SBCK_019-8a>¶
　保餘杭於金湯之間政有經矣志奨王室績冠侯藩溢¶
　于旂常流在丹素雖鍾繇刋五熟之釡竇憲勒燕然之¶
　山未足顕功抑有異数是用錫其金版申以誓詞長河¶
　有似帯之期泰山有如拳之日唯我念功之㫖永將延¶
　祚子孫使卿長襲寵榮克保富貴卿恕九死子孫三死¶
　或犯常刑有司不得加責承我信誓徃惟欽哉宜付史¶
　館頒示天下表云恩主賜臣金書鐡劵一道臣恕九死¶
　子孫三死者出於睿眷形此綸言録臣以絲髮之勞賜¶
　臣以山河之誓鎘金作字指日成文震動神祗飛&KR0045;肝¶
　膽伏念臣　從筮仕殆及秉麾毎自揣量是何叨忝所¶
<pb:KR3l0084_SBCK_019-8b>¶
　以行如&KR0130;薄動若持盈惟憂福過禍生敢忘慎&KR0004;護末¶
　豈其此志上感宸聰憂臣以䖏極多危慮臣以防微不¶
　至遂開聖澤永保私門屈以常刑宥其必死雖君親嘱¶
　念皆云必恕必容而臣子為心豈敢傷慈傷愛謹當日¶
　慎一日戒子戒孫不敢因此而累恩不敢乗此而賈禍¶
　聖主萬&KR0010;愚臣一心按史唐僖宗乾符五年王仙芝餘¶
　黨曹師䧺㓂掠二浙杭州募兵使石鏡都將董昌等將¶
　以討之臨安人錢鏐以驍勇事昌為兵馬使中和元年¶
　昌為杭州刺史光啓二年昌謂鏐曰汝能取越州吾以¶
　杭授汝鏐攻剋之昌遂徒越以鏐知杭州事三年昌為¶
<pb:KR3l0084_SBCK_019-9a>¶
　浙東&KR0026;察使鏐為杭州刺史招宗景福元年為武勝軍¶
　防禦使二年為鎮海節度使乾寧二年昌僣號鏐遺書¶
　曰與其関門作天子與九族百姓俱䧟塗炭豈若開門¶
　作莭度使終身富貴邪昌不聽鏐以状聞削奪昌官爵¶
　委鏐討之三年昌伏誅鏐令兩浙吏民上表請兼領浙¶
　東朝廷不得已以為鎮海鎮東莭度使改威勝曰鎮東¶
　天復二年進爵越王天祐元年更封呉王梁太祖開平¶
　元年以為吳越王乾化二年加尚父末帝貞明二年以¶
　為諸道兵馬元帥三年以為天下兵馬元帥龍徳三年¶
　以為呉越王鏐始建國儀衞名稱多如天子之制惟不¶
<pb:KR3l0084_SBCK_019-9b>¶
　改元置百官有丞相侍郎客省等使唐明宗天成四年¶
　削鏐官爵初鏐嘗遺安重誨書辤禮甚倨及朝廷遣奉¶
　使烏昭遇韓玫使鏐還玫奏昭遇見鏐稱臣拜舞重誨¶
　奏賜昭遇死鏐以太師致仕自餘官爵皆削之長興三¶
　年鏐卒鏐寝疾出卯鑰授子元&KR1493;曰子孫善事中國勿¶
　以易姓廢事大之禮卒年八十一史稱乾寧三年秋九¶
　月以鏐為鎮海鎮東莭度使而劵詞乃四年秋八月何¶
　邪史稱儀衞名稱多如天子之制惟不改元程大昌演¶
　蕃露云寳正六年&KR0010;在辛卯見封落星石制書辛卯乃¶
　唐明宗長興二年寳太元年羅𨼆記新城縣記云癸未¶
<pb:KR3l0084_SBCK_019-10a>¶
　&KR0010;癸未乃唐荘宗同光元年以此知呉越雖禀中原正¶
　𦍤既長興同光年號與其寳正寳太同&KR0010;而名不同知¶
　呉越自甞改元審矣又僧文瑩湘山野録云唐昭宗以¶
　錢武粛平董昌拜為鎮海鎮東節度使中書令賜鐡劵¶
　羅𨼆為譔謝表殆荘宗入洛又遣使貢奉懇請玉冊金¶
　劵有司定議非天子不得用後竟賜之鏐即以節龯授¶
　其子元&KR1493;自稱吳越國王名其居曰殿官属悉稱臣又¶
　於衣錦軍大建王冊金劵詔書三楼遣使冊東夷諸國¶
　對拜其君長㡬極其埶與向之謝表所陳䖏極防微累¶
　恩賈禍之誡殊相戾矣禅月貫休甞以詩&KR0300;之有滿堂¶
<pb:KR3l0084_SBCK_019-10b>¶
花&KR0744;三千客一劔霜寒十四州之句鏐愛其詩遣客吏¶
諭之曰教和尚改十四為四十方與見休性匾分謂吏¶
　曰州亦難添詩亦不改然閒雲野鶴何天而不飛邪遂¶
　飄然入蜀鏐後果為安重誨奏削王爵以太師致仕重¶
誨死明宗乃復鏐爵位夫武粛之踰越固莫逃乎二書¶
所論¶
有教子射字法必須彼我二人俱聰明熟於翻切優於記¶
問者方乃便捷倘遇人以詩詞或言語示我彼在隔坐¶
　不及知聞我則拊掌彼便&KR0003;出與所示同然片叚文章¶
皆可成誦非特一句一字而巳用拊掌代擊鼓殊無勾¶
<pb:KR3l0084_SBCK_019-11a>¶
　肆市井俗態此天下太平優㳺無事謾以取一時之𥬇¶
　樂耳使鼙鼓之声震天干戈之鋒耀日又能留情於此¶
　邪字法七字詩十二句逐句排寫前四句括定字毋後¶
　八句括定叶韻詩曰䡖(䡖牽)兵(兵邉)平(平便)明(明眠)逢¶
　　　興(興掀)征(征煎)經(經堅)迎(迎年)俜(俜偏)停(停田)應¶
(應煙)成(成涎)聲(聲羶)清(清干)澄(澄&KR0374;)星(星鮮)晴(晴涎)丁¶
(丁顛)檠(檠䖍)盈(盈延)能(能)稱(稱千)非　精(精煎)零¶
(零連)汀(汀天)橙(橙&KR0374;)東蒙鍾江支茲為微魚胡模齊乖¶
　佳&KR0069;咍真諄臻匡𧇊元䰟痕寒&KR0172;関山先森䔥宵爻豪¶
　歌戈麻陽唐耕斜滎青蒸登&KR0057;侯車侵潭談塩添横光¶
<pb:KR3l0084_SBCK_019-11b>¶
　凡如欲切春字清諄清清千春清字在第三行第一字¶
　諄字在第七行第四字拊掌則前三後一少歇又前七¶
　後四下字平声為霞盈麻盈盈延霞盈字在第三行第¶
　七字麻字在第十行第二字拊掌則前三後七少歇又¶
　前十後二少歇又三盖夏字去声所以又三也若入声¶
　則四矣餘倣此但字毋不離二十八字而叶韻莫逃五¶
　十六字此為至要後見賔退録一則與此畧同併志之¶
　其曰俗間有撃鼓射字之伎莫知所始盖全用切字該¶
　以兩詩詩皆七言一篇六句四十二字以代三十六字¶
　毋全用五支至十二齊韻取其声相近便於誦習一篇¶
<pb:KR3l0084_SBCK_019-12a>¶
　七句四十九字以該平声五十七韻而無側声如一字¶
字毋在第三句第四字則鼓節前三後四叶韻亦如之¶
　又以一二三四為平上去入之别亦有不擊鼓而揮扇¶
　之𩔗其實一也詩曰西希&KR0672;之機詩資非卑妻欺癡梯¶
　歸披皮肥其辤移題擕持齊時依眉微離為児儀伊鋤¶
　尼醯雞箆溪批毗迷此字毋也羅家𤓰藍斜凌倫思戈¶
　交勞皆來論留連王郎龍南関盧甘林峦雷&KR0147;隣簾櫳¶
羸婁叅辰䦨楞根彎離驢寒間懐横榮鞵庚光顔此叶¶
　韻也¶
松江之横雲山古冢纍纍然世傳以為多晉陸氏所蔵山¶
<pb:KR3l0084_SBCK_019-12b>¶
　人封生業盜冢至正甲辰春彂一冢冢磚上有太元二¶
　年造五字按太元東晋武帝時也逆数而上計九百一¶
　十餘年矣或者謂冢有志石　恐事泄袐弗示人冢中¶
　得古銅罍勺壷洗尊鼎雜器物二百餘件内一水滴作¶
　獅子昻首軒尾走躍状而一人靣部方大髭湏飄䔥&KR0016;¶
　獅子背左手握無底圓桶右手臂鷹人之腦心為竅以¶
　安吸子吸子頂微大正盖腦心儼一席帽胡人衣摺及¶
　獅鷹羽毛種種俻具通身青緑吸子渾若碧玉論其製¶
　作膚理則非晋人所能乃漢器無疑必其平生寳惜而¶
　以循𦵏約長五寸髙四寸許誠竒物也　士安偶¶
<pb:KR3l0084_SBCK_019-13a>¶
　過生生出以售&KR0162;錢五十緡買之歸剔鑿沙土飾澤蠟¶
　石神氣百倍於昔韞櫝保蔵時以示愽古好雅者一日¶
　為有埶力時貴奪去昔鮮于困學公甞畜一水滴正與¶
　士安者大同小異相承曰蛮人獅子愛之未甞去手寓¶
　杭州断橋日臨湖有水閣𠋣䦨把玩偶墜吸子於湖水¶
　中百計求之不可見悒快嘅嘆形神為之凋枯既它徃¶
　踰三年復來杭仍居昔所寓舎追懷故物注視湖波適¶
　當霜降水浄之時吸子儼在土内亟命僕下取欣然如¶
　獲至&KR0575;即易號曰神人獅子遂序述顛未求館閣諸老¶
　與夫騷人雅士歌咏以張之浸成巨軸公殁子孫不能¶
<pb:KR3l0084_SBCK_019-13b>¶
　世守水滴與詩卷皆歸婺州陶氏陶亦不能乆有又將¶
求善賈而沽諸今不知所在自我朝百餘年來僅聞公¶
得其一於先而士安得其一於今非若它古銅器比可¶
　以屈指数也¶
中書左丞葉公亦愚(李)錢唐人宋太學生上書詆賈似道¶
　公田関子不便專&KR0096;誤國似道怒嗾林德夫告公泥金¶
飾齋扁不法令獄吏鞫之云只要尓做一箇麻餬公即¶
　口占一詩曰如今便一似麻餬也是人間大丈夫筆裏¶
無時𨙻觧有命中有䖏未應無百千萬世傳名節二十¶
三年非故吾&KR0009;語長安朱紫客盡心好上帝王書遂遭¶
<pb:KR3l0084_SBCK_019-14a>¶
黥流嶺南及蒙恩放還與似道遇諸途公以詞贈云君¶
来路吾歸路来來去去何時住公田関子竟何如國事¶
　當時誰汝誤雷州户厓州户人生㑹有相逢䖏客中頗¶
　恨乏蒸羊&KR0147;贈一篇長短句歸附後入京上書言時相¶
　併献至元鈔様此様在宋時固甞進呈請以代関子朝¶
　廷不能用故今别改年號復献之¶
　世皇嘉納便用鑄板以功累官至今任而終¶
歌妓順時秀姓郭氏性資聪敏色藝超絶教坊之白眉也¶
　翰林學士王公元鼎甚眷之偶有疾思得馬版腸充饌¶
　公殺所&KR0016;千金五花馬取腸以供至今都下傳為佳話¶
<pb:KR3l0084_SBCK_019-14b>¶
時中書叅政阿魯温尤属意焉因戯謂曰我比元鼎如¶
　何對曰叅政宰相也學士才人也爕理隂陽致君澤民¶
　則學士不及叅政嘲風咏月惜玉憐香則叅政不如學¶
　士叅政付之一𥬇而罷郭氏亦善於應對者矣¶
至正辛丑四月朔日日未沒三四竿許忽然無光漸漸作¶
蕉葉様天且昏黒如夜星斗粲然飯頃方復舊天再明¶
星斗亦𨼆又少時乃沒按天官書王𨼆晋書曰日無光¶
臣有隂謀京房易傳曰臣專刑兹謂分威蒙微而日不¶
明¶
至正壬寅八月中上海縣三十四保辰字圍金夀一家巳¶
<pb:KR3l0084_SBCK_019-15a>¶
　閹雄狗生小狗八其一觜𤓰紅如鮮血然犬之為妖多¶
　見於占驗之書而未有若此者若男変為女男子孕育¶
　則甞聞之古昔盖陽衰隂盛兵戈乱離之兆今夫牡物¶
　而生児陽化隂也又犬属火一觜𤓰紅紅亦火也豈非¶
　主兵立火者與甲辰四月十三日華亭縣五保楊巷邵¶
　浦雲之西清菴廊屋一十九間每間屋柱皆有声其声¶
　若以桶覆水靣而擊其底者人以手按之則振掉而起¶
　&KR0052;時乃止按乾坤変異録人君宮室無故有音声主兵¶
　起若人家主家亡六月二十三日夜四更松江近海去¶
　䖏潮忽驟至人皆驚訝以非正候至辰時潮方来乃知¶
<pb:KR3l0084_SBCK_019-15b>¶
先非潮也後見湖泖人&KR0003;湖泖素不通潮忽平擁起髙¶
三四尺若潮漲之埶正與此時同又聞平江嘉㒷亦如¶
　之按五行志水自盈溢主兵興乾坤変異録河水大壅¶
臣下執政有背叛¶
國朝品官母妻四品贈郡君五品贈縣君然古&KR0022;君之妻¶
&KR0022;人曰小君禮士䘮妾不得匹其夫必曰君妻曰女君¶
後世封羊祜妻為萬嵗君則此可為令甲之原¶
人之四支百骸莫不畏寒獨靣則否醫書謂頭者諸陽之¶
㑹諸隂脉至頸及胸而還獨諸陽脉上至頭所以然也¶
南村輟耕録卷之十九¶
