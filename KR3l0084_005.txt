# -*- mode: mandoku-view; -*-
#+TITLE: 南村輟耕錄
#+DATE: 2015-09-12 01:08:40.894780
#+PROPERTY: ID KR3l0084
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB11n0722-005南村輟耕錄-卷之五.
<pb:KR3l0084_SBCK_005-1a>¶
南村輟耕録卷之五¶
　　　　　　　　　天台陶　宗儀　九成¶
金華黄先生(溍)嘗云子將以舉子經學取科第有一賦題¶
　曰角端亦曽求其事實否乎余曰未也因記史記司馬¶
　相如傳獸則麒麟角端之語退而閱之按注郭璞曰角¶
　&KR1511;音端似猪角在鼻上堪作弓又云似麒麟而無角毛¶
　詩䟽云麟黄色角端有&KR0079;張揖云角端似牛角可以為¶
　弓以此推之豈亦麟之属與及考符瑞志名臣事略癸¶
　辛雜識䓁書乃始得其詳盖¶
　太祖皇帝駐師西印度忽有大獸其髙數十丈一角如¶
<pb:KR3l0084_SBCK_005-1b>¶
　犀牛然能作人語云此非¶
　帝丗界宜速還左右皆震懾獨耶律文正主進曰此名¶
　角端乃旄星之精也聖人在位則斯獸奉書而至且能¶
　日馳萬八千里靈異如&KR0017;神不可犯也帝即回馭載稽¶
　之前志神禹氏治水功成天降飛莵曰行三萬里而未¶
　嘗善言也又后土趺蹄之獸至善言而未聞其獨角也¶
　軒轅獲飛黄而獨角漢武獲獸并角而五蹄又未嘗聞¶
　其能言善馳也及聖祖誕膺天命而角端出焉夫一角¶
　者所以明海宇之一而萬八千里之&KR0881;者所以示無逺¶
　弗屇此又天將開天下於大一統之象也至正庚寅江¶
<pb:KR3l0084_SBCK_005-2a>¶
　浙郷試八月二十二日夜二皷院中彷彿見一物馳過¶
　甚疾其状&KR0002;猛獸者軍卒&KR0025;而喧閧因出角端爲賦題¶
劈正斧以蒼水玉碾造高二尺有奇廣半之徧地文藻粲¶
　然或曰自殷時流傳至今者如¶
　天子登極正旦天壽節御大明殿㑹朝時則一人執之¶
　立於陛下酒海之前盡所以正人不正之意¶
興隆笙在大明殿下其制植衆管于柔韋以𧰼大匏上皷¶
　二&KR0330;槖按其管則簧鳴簨首爲二孔雀笙鳴機動則應¶
　而舞凡燕㑹之日此笙一鳴衆樂皆作笙止樂亦止¶
尚食局進　御麥麵其磨在樓上於樓下設機軸以旋之¶
<pb:KR3l0084_SBCK_005-2b>¶
　　驢畜之蹂踐人&KR0229;之徃来皆不能及且無塵土臭穢所¶
　侵乃巧工瞿氏造者¶
　大德間僧膽巴者一時朝貴咸敬之德壽太子病㿀薨¶
　　不魯䍐皇后遣人問曰我夫婦崇信佛法以師事汝止¶
　　有一子寕不能延其壽邪答曰佛法譬猶燈籠風雨至¶
　　乃可蔽若燭盡則無如之何矣此語即吾儒死生有命¶
　　之意異端中得此亦可謂有口才者矣¶
　鄧光薦先生(剡)號中齋廬陵人宋亡以義行著其所賦鷓¶
　　鴣詩曰行不得也哥哥痩妻弱子羸牸䭾天長地闊多¶
　　網羅南音漸少北語多肉飛不起可柰何行不得也哥¶
<pb:KR3l0084_SBCK_005-3a>¶
　哥其意可見又有所&KR1036;文丞相像曰目煌煌&KR0006;䟽星暁¶
　寒氣英英&KR0006;晴雷殷山頭碎柱兮璧完血化碧&KR0006;心丹¶
　嗚呼孰謂斯人不在世間¶
汪元量先生(大有)號水雲天兵平杭日詩曰西塞山邉日¶
　落䖏北関門外雨来天南人墮淚北人咲臣甫低頭拜¶
　杜䳌又曰錢塘江上雨&KR0004;乾風入端門陣陣酸萬馬亂¶
　嘶臨警蹕三官洒淚涇鈴鸞童児賸遣追徐福癘&KR0017;終¶
　當滅賀蘭若説和親能活囯嬋姢應是嫁呼韓此語尤¶
　悲哽先生詩有水雲集¶
徐文獻公琰字子方至元間為陜西省&KR0048;中有属路申觧¶
<pb:KR3l0084_SBCK_005-3b>¶
到省誤漏聖字案吏指為不敬議欲問罪公改其牘云¶
照得来觧内第一行脫去第三字今將元文隨此發下¶
　可重别申來時皆稱為厚德長者¶
後至元間太師伯顔出太府監所蔵歴代玉璽磨去篆文¶
　改造押字圖書及鷹墜等物以分散其黨與盖先巳奏¶
　請故也獨唐武一玺玉色&KR0631;白製作如官印&KR1156;瑾半寸¶
　許因不可它用遂付藝文監收之竟獲永存豈武氏之¶
智能逆料之乎¶
天子郊祀與𥙊　太廟日百官陪位者皆法服凡披秉湏¶
　依&KR0084;訣次第則免顛倒之失歌曰襪履中單黄帶先裙¶
<pb:KR3l0084_SBCK_005-4a>¶
　&KR0129;蔽膝綬紳連方心曲領藍腰帶玉佩丁當冠笏全¶
孛术魯中羽子翬公在翰林時進講罷上問曰三教何¶
　者為貴對曰釋如黄金道如白璧儒如五糓上曰&KR0002;¶
　然則儒賤耶對曰黄金白璧無亦何妨五穀於世其可¶
　一日𨶔哉　上大&KR0003;¶
授時暦要法歌曰授時暦法君要知但以九年舊暦推(古/云)¶
(但看九年兎望日/便是今年正月一)月大月小起&KR0004;一看其&KR0004;一天地支¶
(天不言干者為詩句所拘然㪯支以見干也當推九年/前暦毎月&KR0004;一是何干支便以此干支依後法數去)¶
　大月天干五支九(且如大月天干五地支九假令&KR0004;一/日甲子甲至戊五数也子至申九數)¶
(也即以戊申/為今月朔)小月天四池八耦(且如小月天干四地支/八假令&KR0004;一日丙寅丙)¶
<pb:KR3l0084_SBCK_005-4b>¶
(至巳四數也寅至酉八數也即以巳酉為今月/𦍤古云前九之年起筭法大月五九小四八)月大三¶
　十日無差(如初一日巳酉数至次/月翔見巳卯即月大也)月小分明只廿九(如/月)¶
(翔數至次月翔止/廿九日即月小也)節炁只慿九年暦(假若造甲午年暦/則看丙戌年莭炁)¶
　二十四氣真端的(要知今日莭炁則看/前九年中是何莭炁)天干三數地支¶
　七(假如癸亥日癸見乙/三数亥見己七數也)熟記心中湏歴歴定時二十四¶
　年取逢時遇八君無慮(如逢子時交節炁却用/未時亦交也中炁如之)若依此¶
　法箇中推方省隂陽玄奥䖏閏月本来中氣無(古云閏/月无中)¶
(炁)何勞物外更它圖世人諳得神仙術不是愚氓是丈¶
　夫又歌曰九年二月半便是正月一(前九年二月十五/日辰即今年正月)¶
(&KR0004;一日辰該九十七箇半月二千/八百八十日六甲轉四十八周)只九年中取大小無¶
<pb:KR3l0084_SBCK_005-5a>¶
　差失又歌曰若要求立春相衝對食神(假如前九年甲/子日立春甲食)¶
(丙子衝午即今年丙午日/立春也二十四炁准此)閏月無中氣&KR0003;與惺惺人又¶
　一法云古有數九九之語盖自至後起數至九九則春¶
　巳分矣正如至後一百六日爲寒食之𩔖豈特此爲然¶
　凡推筭皆有約法推閏歌括云欲知来&KR0010;閏先筭至之¶
　餘更看大小盡决定不差殊謂如來&KR0010;合置閏止以今¶
　年冬至後餘日爲率且如今年十一月二十二日冬至¶
　則本月尚餘八日則來年之閏當在八月或小盡則七¶
　月若冬至在上旬則以望月爲㫁十二日足則復起一¶
　數焉推節氣歌括云中氣與節氣但有半月隔若要知¶
<pb:KR3l0084_SBCK_005-5b>¶
　仔細兩時零五刻謂如正月甲子日子時&KR0004;&KR0004;刻立春¶
　則數至巳夘日寅時正一刻則是雨水節也推立春歌¶
　括云今&KR0010;先知来&KR0010;春但隔五日三時辰謂如今年是¶
　甲子日子時立春則明年合是己巳日夘時立春若夫¶
　刻數則用前法推之又求節氣歌曰驚蟄五時二刻求¶
　清明十時四刻流立夏一日三時六芒種一日九時周¶
　小暑二日二時二立秋二日七時四白露三日零六刻¶
　寒露三日六時至立冬三日十一二大寒四日四時四¶
　小寒四日九時六五日三時交新&KR0010;節遇子時加一日¶
　此為捷法君湏記又一年約法云一周年三百六十五¶
<pb:KR3l0084_SBCK_005-6a>¶
　日零三時一月節三十日零五刻二刻半月一氣十五¶
　日零二時五刻又食神定法云甲食丙乙食丁丙食戊¶
　丁食已戊食庚巳食辛庚食壬辛食癸壬食甲癸食乙¶
　其捷要但取我生之干陽配陽隂配隂是也又時刻約¶
　法歌云二十四氣漸差除循環時刻四同途單逢正四¶
　換&KR0004;一正三依舊復&KR0004;&KR0004;又乗除法推筭二十四氣時¶
　刻云其法不論何&KR0010;何月但以日爲百數時爲十數刻¶
　爲零數&KR0004;一至&KR0004;十於百上下數如遇&KR0004;十於千上下¶
　數假如正月十一日亥正一刻立春欲求中炁則先下¶
　一千一百數十一日故也𠕅下十二數亥時故也如子¶
<pb:KR3l0084_SBCK_005-6b>¶
　一丑二之𩔗復加一千五百二十五數共得二七三三¶
　則二十七日寅&KR0004;二刻雨水也何以知爲&KR0004;二刻盖零¶
　一數&KR0004;&KR0004;刻二數&KR0004;一刻三數&KR0004;二刻四數&KR0004;三刻五¶
　數正&KR0004;刻六數正一刻七數正二刻八數正三刻此立¶
　成法也今零三數是乃&KR0004;二刻矣欲求二月節則於前¶
　數上加一五二五(即前一千五百二十五也此/項數節炁中炁皆以之加用)爲前正¶
　月小盡除去二十九日(如遇大月除去三十日/筭中炁則不除大小月)剰下一¶
　三五八則十三日辰時正三刻驚蟄也餘倣此(十二時/爲一日)¶
(如遇十三時刻以上則退十二時爲一日八/爲一時如遇九刻以上則退八刻爲一時也)¶
<pb:KR3l0084_SBCK_005-7a>¶
<pb:KR3l0084_SBCK_005-8a>¶
<pb:KR3l0084_SBCK_005-9a>¶
　執披賈釋云謂以塟時乘人故有柩車前執引者及在¶
　柩車傍執披者皆御治之又注云居柩車之前若道有¶
　位仰傾𧇊則以布為抑&KR0045;左右之節使執引者執披者¶
　知之也道有低謂下阪時也道有仰謂上阪時也傾𧇊¶
　謂道之兩邊在柩車左右轍有髙下也若道有低則抑¶
　下其布使執引者知其下阪也&KR0002;道有仰則&KR0045;舉其布¶
　使執引者知其止阪也若柩車左邉右邉或髙下傾𧇊¶
　亦左右布使知道有傾𧇊也假令車之東轍下則抑下¶
　其布向東使西邉執抜者持之&KR0002;車之西轍下則抑下¶
　其布向西使東邉執披者持之所以然者使車不傾𧇊¶
<pb:KR3l0084_SBCK_005-9b>¶
也大夫御柩以茅諸&KR0049;以羽葆天子以纛指引前後左¶
　右皆如功布之施為也又旣夕禮將塟啓肂音異也商¶
祝免&KR0221;執功布入自西階注云功布&KR0069;治之布也執之¶
　以接神為有所拂㧍(方罔/反)賈釋云拂㧍猶言拂拭也故¶
　下經云商祝拂柩用功布是拂拭去塵也此始告神而¶
　用功布拂拭謂拂拭去凶邪之氣也(出聶崇義/三禮圖)¶
錢唐陳鑑如以寫神見推一時嘗持趙文敏公真像来呈¶
　公援筆改其所未然者因謂曰唇之上何以謂之人中¶
&KR0002;曰人身之中半則當在臍腹間盖自此而上眼耳鼻¶
皆𩀱竅自此而下口暨二便皆單竅三畫陽三畫隂成¶
<pb:KR3l0084_SBCK_005-10a>¶
　泰卦也¶
杭人削松木為小片其薄如紙鎔䟽黄塗木片頂分許名¶
　曰發燭又曰碎兒盖以發火及代燈燭用也史載周建¶
　徳六年齊后妃貧者以發燭為業豈即杭人之所製與¶
　宋翰林學士陶公穀清異録云夜有急苦於作燈之緩¶
有知者批杉條染䟽黄置之待用一與火遇得&KR0395;穂然¶
　既神之呼引光奴今遂有貨者易名火寸按此則焠寸¶
聲相近字之偽也然引光奴之名為新¶
沈仲&KR0003;古姑蘇人年四十未有子其妻鄒氏&KR0049;其他適為¶
置一年少貌羙之妾及歸命出拜將以奉枕席仲&KR0003;詢¶
<pb:KR3l0084_SBCK_005-10b>¶
　其郷貫祖父来歴始不肯言詢之𠕅泣而曰妾范復&KR0004;¶
　女也父喪家貧老母見粥於此仲&KR0003;惻然淚下因嘱妻¶
　曰此女父吳中名士乃吾故人豈可以為妾當如已子¶
　視之即尋其母使擇壻仲&KR0003;備奩具嫁之&KR0022;人&KR0091;之至¶
今不置夫嫁人之女之為妾為妓為娼者古有其人矣¶
今則未聞也仲&KR0003;誠賢矣哉¶
中書左丞李忠宣公(徳輝)字仲寳通州潞縣人至元七年¶
庚午公為戸部尚書&KR0010;旱蝗¶
　世祖特命公録山西河東囚行至懐仁民有魏氏發得¶
木偶持告其妻挟左道厭勝謀殺巳經數獄服詞皆具¶
<pb:KR3l0084_SBCK_005-11a>¶
　自以為不寃公燭其誣召鞠魏妾搒掠一加服不移晷¶
盖炉其女君謂獨䧟以是罪可必殺之也即直其妻而¶
　杖其夫之溺愛受欺當妾罪死觀者神之或咨賞泣下¶
姚忠肅公至元二十年癸未為遼東按察使武平縣民劉¶
義訟其嫂與其所私同殺其兄成縣尹丁欽以成屍無¶
　傷憂懣不食妻韓問之欽語其故韓曰恐頂&KR0479;有釘塗¶
　其迹耳驗之果然獄定上讞公召欽諦詢之欽因矜其¶
　妻之能公曰&KR0002;妻䖏子邪曰𠕅醮今有司開其夫棺毒¶
　與成𩔖幷正其&KR0499;欽悸卒時比公為宋包孝肅公極云¶
嘗聞諸翰林大老云古碑刻中單書國號曰漢曰宋者盖¶
<pb:KR3l0084_SBCK_005-11b>¶
　其建國號詔曰漢曰宋也我¶
　朝大元二字在　詔旨不可單用又凡書官衘俱當從¶
實如廉訪使總管之𩔖&KR0002;曰監司太守是乱其官制乆¶
　遠莫可考矣又篆盖二字止可施諸壙石若於碑湏曰¶
　篆額為是¶
詹成者宋髙宗朝匠人雕刻精妙無比嘗見所造鳥籠四¶
　靣花版皆於竹片上刻成宫室人物山水花木禽鳥纎¶
　悉具備其細若縷而且玲瓏活動求之二百餘年来無¶
　復此一人矣¶
劉湏溪先生(㑹孟)題蘇李泣别圖云事已矣泣何為蘇武¶
<pb:KR3l0084_SBCK_005-12a>¶
　節李𨹧詩噫馮海粟先生(子振)題楊妃病齒圖云華清¶
　宫一齒痛馬嵬坡一身痛漁陽鼙鼓動地来天下痛陳¶
　伯敷先生(繹曽)題楊妃上馬嬌圖云此索淸平調詞赴¶
　沉香亭時邪抑聞漁陽鼙鼓聲赴馬嵬坡時邪上馬固¶
　相似情状大不同觀者當審諸余觀三先生之䟦語痛¶
　快嚴峻抑揚感傷使後世之為人君而荒於色為人臣¶
　而失其節者見之寕不知懼乎¶
張毅父先生(千載)廬𨹧人而宋丞相文公友也公貴𩔰時¶
　屢以官辟不就江南既内属公自廣還過吉州城下先¶
　生来見曰今日丞相赴北某當偕行既至燕寓于公囚¶
<pb:KR3l0084_SBCK_005-12b>¶
　所側近日以羙饌餽凡三載始終如一且潜製一櫝公¶
　受刑日即以蔵其首復訪求公之室毆陽氏於俘虜中¶
　俾出焚其屍先生收拾骸骨&KR0670;以重&KR0809;與先所凾櫝南¶
　歸付公家塟之後公之子忽夢公怒云繩鋸髮断明日¶
　啓視果有繩束髪其英爽尚如此劉湏溪紀其事&KR1036;子¶
　公𦘕像上曰間居忽忽萬古咄咄天風慘然如動生髮¶
　如何尋約亦念束髪豈其英爽猶累形軀同時之人能¶
　不顙泚昔忌其生今爐其死鄧中齋題曰目烱烱&KR0006;踈¶
　星暁寒氣欝欝&KR0006;晴雷殷山頭碎柱&KR0006;璧完血化碧&KR0006;¶
　心丹嗚呼曽謂斯人不在世間¶
<pb:KR3l0084_SBCK_005-13a>¶
宋季年群亡頼子相聚乗舟鈔掠海上朱清張瑄最為䧺¶
　長隂部曲曹伍之當時海濵沙民富家以為苦崇明鎮¶
特甚清嘗傭楊氏夜殺楊氏盗妻子貨財去若捕急輙¶
引舟東行三日夜得沙門島又東北過髙句麗水口見¶
　文登夷維諸山又北見燕山與碣石往來若風與&KR0017;影¶
　迹不可得稍怠則復來亡慮十五六返私念南北海道¶
　此固徑且不逢淺角識之(杭吴明越楊楚與幽薊莱宻/遼鮮俱岸大海固舟航可通)¶
(相𫝊朐山海門水中流積淮淤江沙其長無際浮海/者以竿料淺深此淺生角故曰料角明不可度越云)廷¶
　議兵方興請事招懐奏可清瑄即日來以吏部侍&KR0048;左¶
　選七資最下一等授之令部其徒属為防海民義隷提¶
<pb:KR3l0084_SBCK_005-13b>¶
　刑節制水軍江南既内附二人者從宰相入見授金符¶
　千户時方輓&KR0519;東南供京師運河隘淺不容大舟不能¶
　百里五十里輒為堰潴水又絶江淮遡泗水吕梁彭城¶
　古稱險䖏㑹通河未鑿東阿荏平道中車運三百里轉¶
　輸艱而糜費重二人者建言海漕事試之良便(至元十/九年也)¶
　上方注意嚮之&KR0004;年不過百萬石後乃至三百萬石二¶
　人者父子致位宰相弟姪甥壻皆大官田園宅館徧天¶
　下庫蔵倉&KR0067;相望巨艘大舡帆交蕃夷中輿&KR0016;塞隘門¶
　巷左右僕從皆佩於莵金符為萬户千户累爵積貲氣¶
　意自得二人者既滿&KR0313;父子同時夷&KR1229;殆盡𣳚貲産縣¶
<pb:KR3l0084_SBCK_005-14a>¶
　官黨與家破禁錮大徳六年冬也(見胡石塘先生/所撰何長者傳)¶
陳子方閔仲逹同舍生也皆待次杭府史陳月日在前閔¶
　以計力反先之陳殊無怒意因赴都以薦舉入仕厯官¶
　浙西㢘訪司僉事閔方陞書吏聞陳来嘆曰復何面目¶
見之遂稱疾不出陳下車即問左右曰閔仲逹何在衆¶
　以疾對陳曰必為我故非疾也亟造其家閔皇恐出肅¶
陳曰吾與君氣誼契厚君昔先我而食禄者命也使非¶
　此吾又能致是耶今幸同一公署惟有以教正之幸甚¶
　寕舍我與閔感激&KR0025;事相好如&KR0004;¶
吾鄉周待制先生(仁榮)字本心築一室&KR0379;落成友人楊公¶
<pb:KR3l0084_SBCK_005-14b>¶
道輿疾至門曰願假君新宅以死先生譲正&KR0397;居之妻¶
子咸不然先生弗頋未㡬楊死箱財廿八莫有主者楊¶
之弟詣先生求分財先生&KR0002;兄&KR0009;死扵我意固在是丧¶
事之費自巳出終不利其一毫對衆封藉自平陽呼其¶
子来悉付與之¶
福州鄭丞相府清風堂石階上有卧屍迹天隂雨時迹&KR0057;¶
顕盖其當宋季以暮年登科未㡬拜相至令閭巷表之¶
曰𦒿徳魁輔之坊鄭顕時侵漁百姓至奪其屋廬以廣¶
居宅有&KR0013;逼抑者遂自殺於此今所居為官埶豪奪子¶
孫不絶如綫因記宋臨川吴曽能改齋漫録云建炎四¶
<pb:KR3l0084_SBCK_005-15a>¶
　年五月楊勍叛卒由建安冦延平道出小常村掠一婦¶
　人逼脅欲犯之婦人毅然&KR0654;死不受汚遂遇害横屍道¶
　傍賊退人為收瘞之而其屍枕藉處痕迹𨼆然不㓕每¶
　雨則其迹乾晴即溼宛如人影徃来者莫不嗟異郷人¶
　或削去之隨即復見覆以它土而其迹愈明今三十年¶
　矣與順昌軍貟范旺事畧同但范現迹街碑而此現於¶
　土上耳范死以忠婦死以莭小常村去劒浦縣治二十¶
　里以漫録言之則二人之死足以驚動萬世宜其英烈¶
　之氣不泯如此&KR0002;清風堂者不過寃抑之志不伸以决¶
　絶於一時耳亦何為而然㢤豈幽憤所積結致是邪此¶
<pb:KR3l0084_SBCK_005-15b>¶
理殆不可曉¶
翰林學士盧踈齋先生(摯)字䖏道涿郡人坐右銘大書一¶
　天字其下細註六字云有記性不急性可謂知畏天者¶
　也¶
杭瑪瑙寺僧温日觀能書所畫蒲萄須梗枝葉皆草書法¶
　也&KR1167;𥊏酒然楊総統飲以酒則不一沾唇見輙罵曰掘¶
墳賊掘墳賊云¶
李仲謙(思譲)滕州鄒縣人前至元間由嘉興路吏貟&KR0024;浙¶
　西按察司書吏廉介有為上侍父母下撫兩弟每退食¶
　自公則閉户讀書稽今考古而教訓之俸薄奉養不給¶
<pb:KR3l0084_SBCK_005-16a>¶
婦躬紡績以益薪水之費仲謙止有一布衫或湏浣濯&KR0024;¶
紉必俟休假日至是&KR0002;賔客見訪則俾小子致謝曰家¶
君治衣弗可出雷彦正號苦齋者清正慎許可人也時¶
為使偶戯謂曰外郎穿布衲到敢裹著珍珠仲謙畧不¶
荅徐至本案書冩辤退呈状壓几上而歸使知深悔失¶
言親謁謝過請其出終不&KR0098;使去它使来復往請始復¶
役後仕至憲官¶
至元三十一年甲午&KR0010;節氣正月一日壬子立春二月二¶
日癸未驚蛰三月三日癸丑清明四月四日甲申立夏¶
　五月五日甲寅芒種六月六日乙酉小暑七月七日乙¶
<pb:KR3l0084_SBCK_005-16b>¶
夘立秋八月八日乙酉白露九月九日丙辰寒露十月¶
十日丙戌立冬十一月十一日丁巳大雪十二月十二¶
　日丁亥大寒¶
武林錢思復先生(惟善)嘗言年十六七時以詩見息齋李¶
　公扵州橋寓居既拜公公荅拜命坐辤之𠕅公曰仲尼¶
　之席童子隅坐因不敢辭徐永之先生為江浙提舉日¶
客徃訪之者無間親䟽貴賤必送之外門外客或請納¶
歩則曰不可婦人送迎不踰閾右二事可見前軰諸老¶
謙恭退抑汲引後進待人接物者如此¶
白廷玉先生(珽)號湛淵錢唐人家多竹忽一竿上岐為二¶
<pb:KR3l0084_SBCK_005-17a>¶
　人皆異之賦双竹杖詩未幾先生殁先生有二子或以¶
為先兆云¶
&KR0047;村輟耕録卷之五¶
<pb:KR3l0084_SBCK_005-17b>¶
