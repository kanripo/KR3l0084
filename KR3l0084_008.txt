# -*- mode: mandoku-view -*-
#+TITLE: 輟耕錄
#+DATE: 2015-09-23 10:17:06
#+PROPERTY: LASTPB  <md:KR3l0084_SBCK_005-1a>
#+PROPERTY: JUAN 8

¶
<md:KR3l0084_SBCK_008-1a>¶
<pb:KR3l0084_WYG_008-1a>
欽定四庫全書
　輟耕録巻八¶　　　　　　元　陶宗儀　撰
　¶　寫山水訣
黄子乆散人(公望/)自號大癡又號一峯本姓陸世居平
　江¶之常熟繼永嘉黄氏穎悟明敏博學彊記畫山水
　宗董¶巨自成一家可入逸品其所作寫山水訣亦有
　理致邇¶来初學小生多效之但未有得其髣髴者正
　所謂畫虎¶刻鵠之不成也
<pb:KR3l0084_WYG_008-1b>
　近代作畫多宗董源李成二家筆法樹石各不相似
　　學¶者當盡心焉<md:KR3l0084_SBCK_008-1b>¶　樹要四面俱有榦與枝盖取其圓潤¶
　樹要有身分畫家謂之紐子要折搭得中樹身各要
　　有¶發生¶
　樹要偃仰稀宻相間有葉樹枝軟面後皆有仰枝¶
　畫石之法先從淡墨起可改可救漸用濃墨者為上¶
　石無十步真石看三面用方圓之法湏方多圓少
<pb:KR3l0084_WYG_008-2a>
　董源坡脚下多有碎石乃畫建康山埶董石謂之麻
　　皮¶皴坡脚先向筆畫邊皴起然後用淡墨破其深
　　凹處¶著色不離乎此石著色要重¶
　董源小山石謂之礬頭山中有雲氣此皆金陵山景
　　皴<md:KR3l0084_SBCK_008-2a>¶法要滲軟下有沙地用淡墨掃屈曲為之再用
　　淡墨破¶
　山論三逺從下相連不斷謂之平逺從近隔開相對
　　謂¶之濶逺從山外逺景謂之髙逺
<pb:KR3l0084_WYG_008-2b>
　山水中用筆法謂之筋骨相連有筆有墨之分用描
　¶　處糊突其筆謂之有墨水筆不動描法謂之有筆
　　此畫¶家𦂳要處山石樹木皆用此¶
　大槩樹要填空(去/聲)小樹大樹一偃一仰向背濃淡各
　¶　不少相犯繁處間踈處須要得中若畫得純熟自
　　然筆¶法出現¶
　畫石之妙用滕黄水浸入墨筆自然潤色不可用多
　　多<md:KR3l0084_SBCK_008-2b>¶則要滯筆間用螺青入墨亦妙吳妝容易入眼
<pb:KR3l0084_WYG_008-3a>
　　使墨¶士氣¶
　皮袋中置描筆在内或於好景處見樹有怪異便當
　　模¶寫記之分外有發生之意登樓望空濶處氣韻
　　看雲¶采即是山頭景物李成郭熈皆用此法郭熈
　　畫石如¶雲古人云天開圖畫者是也¶
　山水中唯水口最難畫¶
　逺水無灣逺人無目¶
　水出髙源自上而下切不可斷𣲖要取活流之源
<pb:KR3l0084_WYG_008-3b>
　山頭要折搭轉換山脉皆順此活法也衆峯如相揖
　　遜<md:KR3l0084_SBCK_008-3a>¶萬樹相從如大軍領卒森然有不可犯之色此
　　寫真¶山之形也¶
　山坡中可以置屋舎水中可置小艇從此有生氣山
　　腰¶用雲氣見得山埶髙不可測¶
　畫石之法最要形象不要石有三面或在上在左側
　　皆¶可為面臨筆之際殆要取用¶
　山下有水潭謂之瀬畫此甚有生意四邊用樹簇之
<pb:KR3l0084_WYG_008-4a>
　畫一窠一石當逸墨撇脱有士人家風纔多便入畫
　　工¶之流矣¶
　或畫山水一幅先立題目然後著筆若無題目便不
　　成<md:KR3l0084_SBCK_008-3b>¶畫更要記春夏秋冬景色春則萬物發生夏則
　　樹木¶繁冗秋則萬象肅殺冬則煙雲黯淡天色糢
　　糊能畫¶此者為上矣¶
　李成畫坡脚須要數層取其濕厚米元章論李光丞
　　有¶後代兒孫昌盛果出為官者最多畫亦有風水
<pb:KR3l0084_WYG_008-4b>
　　存焉¶
　松樹不見根喻君子在野雜樹喻小人崢嶸之意¶
　夏山欲雨要帶水筆山上有石小塊堆在上謂之礬
　　頭¶用水筆暈開加淡螺青又是一般秀潤畫不過
　　意思¶而已¶
　冬景借地為雪要薄粉暈山頭<md:KR3l0084_SBCK_008-4a>¶　山水之法在乎隨機應變先記皴法不雜布置逺近
　　相¶映大槩與寫字一般以熟為妙紙上難畫絹上
<pb:KR3l0084_WYG_008-5a>
　　礬了¶好著筆好用顔色易入眼先命題目此為之
　　上品古¶人作畫胷次寛濶布景自然合古人意趣
　　畫法盡矣¶
　好絹用水噴濕石上槌眼匾然後上幀子礬法春秋
　　膠¶礬停夏月膠多礬少冬天礬多膠少¶
　著色螺青拂石上藤黄入墨畫樹甚色潤好看¶
　作畫祇是箇理字最𦂳要吳融詩云良工善得丹青
　　理
<pb:KR3l0084_WYG_008-5b>
　作畫用墨最難但先用淡墨積至可觀處然後用焦
　　墨¶濃墨分出畦徑逺近故在生紙上有許多滋潤
　　處李<md:KR3l0084_SBCK_008-4b>¶成惜墨如金是也¶
　作畫大要去邪甜俗賴四箇字¶
　　鄧山房
平江會道觀主鄧山房道樞綿州人在宋季為道士時
　齋¶法已精際遇理度兩朝一日謝后遣巨璫召至内
　後門¶泣降徳音且令其責軍令狀使無他泄後謂曰
<pb:KR3l0084_WYG_008-6a>
　吾昨夜¶夢見濟王怒甚以為吾且將兵由獨松闗入
　滅汝社稷¶矣吾此夢頗可怪汝可就南髙峯頂為謄
　心章哀告上¶帝已而黄頭先鋒斬闗而来宋亡後鄧
　遂築今觀¶
　　狗站
髙麗以北名别十八華言連五城也罪人之流尼嚕罕
　者¶必經此其地極寒海亦氷自八月即合至明年四
　五月<md:KR3l0084_SBCK_008-5a>¶方解人行其上如履平地征東行省每嵗委官
<pb:KR3l0084_WYG_008-6b>
　至尼嚕¶罕給散囚糧須用站車每車以四狗挽之狗
　悉諳人性¶站有狗分例若尅減之必嚙其主者至死
　乃已¶
　　五馬入門
吾鄉陳剛中先生(孚/)臨海縣人國初時嘗為僧以避世
　變¶一日大書所作詩於其父執某之粉墻上云我不
　學㓂¶丞相地黄變髪髪如漆又不學張長史醉後揮
　毫掃狂¶墨平生紺髪三十丈幾度和雲眠石上不合
<pb:KR3l0084_WYG_008-7a>
　感時怒衝¶冠天公罰作圓頂相肺肝本無兒女情亦
　豈惜此雙髩¶青只憶山間秋月冷搔首不見髼鬆影
　父執見之曰此¶子欲歸俗也呼来館榖之命養髪經
　半年餘謂曰汝當<md:KR3l0084_SBCK_008-5b>¶娶吾將以女事汝先生辭謝再三
　既而命寓他所遣媒¶妁行言擇日迎歸父執喜曰五
　馬入門矣先生雖獲佳¶偶自妻母以至妻之兄姊弟
　妹皆不然遂挈家入京館¶閣諸老交章薦舉入翰林
　會朝廷遣使交趾授先生禮¶部郎中副之至交州嘗
<pb:KR3l0084_WYG_008-7b>
　有詩曰老母越南垂白髪病妻¶塞北倚黄昏蠻烟瘴
　雨交州客三處相思一夢魂及抵¶安南國以文字言
　語諭之其國遂降將其世子并國相¶入朝後以功授
　治中典鄉郡終老焉若父執者可謂識¶人也已¶
　　隱逸
吾鄉吕徽之先生(闕/)　家仙居萬山中博學能詩文問
　無<md:KR3l0084_SBCK_008-6a>¶不知者而安貧樂道常逃其名耕漁以自給一日
　携楮¶幣詣富家易榖種值大雪立門下人弗之顧徐
<pb:KR3l0084_WYG_008-8a>
　至庭前¶聞東閣中有人分韻作雪詩一人得滕字苦
　吟弗就先¶生不覺失笑閣中諸貴㳺子弟輩聞得遣
　左右詰之先¶生初不言衆愈疑親自出見先生露頂
　短褐布襪草屨¶輒侮之詢其見笑之由先生不得已
　乃曰我意舉滕王¶蛺蝶事耳衆始歎伏邀先生入坐
　先生曰我如此形狀¶安可厠諸君子問請之益堅遂
　入閣衆以藤滕二字請¶先生足之即援筆書曰天上
　九龍施法水人間二鼠嚙¶枯藤鶩鵝聲亂功收蔡蝴
<pb:KR3l0084_WYG_008-8b>
　蜨飛來妙過滕復請和曇字<md:KR3l0084_SBCK_008-6b>¶韻詩又隨筆寫云萬里
　闗河凍欲含渾如天地尚函三¶橋邊驢子詩何惡帳
　底羔兒酒正酣竹委長身寒郭索¶松埋短髪老瞿曇
　不如乗此擒元濟一洗江南草木慚¶寫訖便出門留
　之不可得問其姓字亦不荅皆驚訝曰¶嘗聞吕處士
　名欲一見而不能先生豈其人邪曰我農¶家安知吕
　處士為何如人恵之榖怒曰我豈取不義之¶財必易
　之刺船而去遣人遥尾其後路甚僻逺識其所¶而返
<pb:KR3l0084_WYG_008-9a>
　雪晴徃訪焉惟草屋一間家徒壁立忽米桶中有人¶
　乃先生妻也因天寒故坐其中試問徽之先生何在
　荅¶曰在溪上捕魚始知真為先生矣至彼果見之告
　以特<md:KR3l0084_SBCK_008-7a>¶來候謝之意隔溪謂曰諸公先到舎下我得魚
　當換酒¶飲諸公也少頃携魚與酒至盡歡而散回至
　中途夜黒¶不良於行暫憇一露棚下適主人自外歸
　乃嘗識面者¶問所從來語以故喜曰是固某平日所
　願見者止客宿¶翼旦客别主人躡其蹤則先生已遷
<pb:KR3l0084_WYG_008-9b>
　居矣又一日先生¶與陳剛中治中遇於道治中䇿蹇
　驢時猶布衣見先生¶風神髙簡問曰得非吕徽之乎
　曰然足下非陳剛中乎¶曰然握手若平生歡共論驢
　故事先生言一事治中荅¶一事互至四十餘事治中
　止矣先生曰我尚記得有某¶出某書某出某傳又三
　十餘事治中深敬之<md:KR3l0084_SBCK_008-7b>¶　　闗節梯媒
杜陽雜編云元載寵姬薛瑶英善為巧媚載惑之瑶英
<pb:KR3l0084_WYG_008-10a>
　¶之父曰宗本兄曰從義與趙娟相逓出入以搆賄賂
　號為¶闗節趙娟本岐王愛妾後出為薛氏妻生瑶英
　三人更¶與中書主吏卓倩等為腹心而宗本輩以事
　告者載未¶嘗不領之天下齎寳貨求大官無不恃載
　權埶指薛卓¶為梯媒又李肇國史補總叙進士科云
　造請權要謂之¶闗節劉軻牛羊日歴云由是輕薄奔
　走揚鞭馳騖以闗¶節𦂳慢為甲乙以此推之則諺所
　謂打闗節有梯媒者¶不為無祖矣
<pb:KR3l0084_WYG_008-10b>
　　市利
利市之説到處皆然易説卦巽為利市三倍<md:KR3l0084_SBCK_008-8a>¶　　老苖
楊旺札勒字彦英武岡綏寜之赤水人為人隂鷙酷烈嗜
　斬¶殺初羣無賴嘯聚溪洞旺扎勒深賊持權詐故衆
　推以¶為長王事日&KR0068;湖廣陶夢禎氏舉師勤王聞苖
　有衆習¶鬬擊遣使往招之由千戸累階至元帥夢禎
　死樞宻院¶判鄂爾和總兵駐淮西仍用招納既得旁
<pb:KR3l0084_WYG_008-11a>
　縁入中國不¶復可控制畧上江順流而下直抵揚州
　禽獸之行絶天¶逆理民怨且怒共起義攻殺之餘黨
　奔潰度揚子宿留¶廣徳吳興間至正十六年春二月
　朔淮人䧟平江時江¶浙行中書省丞相達實特穆爾
　有㫖得便宜從事嘉¶興北連平江南去杭州無二百
　里為藩鎮喉舌有司告<md:KR3l0084_SBCK_008-8b>¶援急星火驛使交道中不絶
　丞相兵少䇿無所出以旺¶札勒來守之旺札勒取道自杭
　以兵刼丞相陞本省參知政¶事填募民入粟空名告
<pb:KR3l0084_WYG_008-11b>
　身予之即拜添設左丞所統苖¶䝤洞猺達拉哈等無
　尺籍伍符無統屬相謂曰阿哥曰¶麻線至稱主將亦
　然喜著斑斕衣製衣袖廣狹脩短與¶臂同衣幅長不
　過膝袴如袖裙如衣總名曰草裙草袴¶固脰以獸皮
　曰護項束要以帛兩端懸凥後若尾無間¶晴雨被氊
　毯狀絶𩔖犬按邕管雜記溪蠻叢笑等書所¶載五溪
　之蠻盡槃瓠種屬曰猫曰徭曰&KR3154;曰犵狑曰犵¶狫字
　皆從犬則諺所謂苖犬者信然軍中無金鼔雜鳴<md:KR3l0084_SBCK_008-9a>¶小
<pb:KR3l0084_WYG_008-12a>
　鑼以節進止其鑼若賣貨郎擔人所敲者夜遣士卒¶
　伏路日坐草軍行尚首功資抄掠抄掠曰檢刮檢刮
　者¶盡取而靡有孑遺之意所過無不殘滅擄得男女
　老羸¶者甚幼者色陋者殺之壯者曰土乖幼者曰賴
　子皆驅¶以為奴人之投其黨者曰入火婦人艶而晢
　者畜為婦¶曰夫娘人有三四婦多至十數一語不合
　即剸以刃與¶之處者得至日莫無恙則心竊自賀古
　云好則人怒則¶獸形容盡之矣是月丞相又以王與
<pb:KR3l0084_WYG_008-12b>
　敬攝元帥事守松¶江與敬據郡應平江完者遣部將
　蕭亮員成來與敬奔¶苗有松江火一月不絶城邑殆
　無噍𩔖偶獲免者亦舉<md:KR3l0084_SBCK_008-9b>¶則去兩耳掠婦女刼貨財殘
　忍貪&KR0126;慘不忍言官庾尚¶有粟四十萬餘籍為己有
　越五十日平江兵破澱湖栅¶苖夜遁去秋平江兵入
　杭苗將吳大旺敗旺札勒自嘉興¶來駐兵城中菜市橋
　外未即進民自為戰勝旺札勒兵滛¶刑以逞嘉興僅保
　孤城城之外悉遭兵燹有窮目力所¶至無寸草尺木
<pb:KR3l0084_WYG_008-13a>
　處旺札勒雖陽浮尊事丞相生殺予奪於¶己是決丞相
　僅得署成案然浙江之南則行御史臺總¶督官穆爾
　古蘓建徳路則逹嚕噶齊衮都羅丹各自為¶守苗不
　敢犯其境旺札勒之威令僅行於杭州嘉興兩郡¶而已
　築營徳勝堰周圍三四里子女玉帛皆在焉且以<md:KR3l0084_SBCK_008-10a>¶為
　郿塢計用法刻深任埶立威而鄧子文金希尹王彦¶
　良之徒又悉邪佞輕佻左右交煽氣燄翕忽時左丞
　李¶伯昇行樞宻同知史文炳行樞宻同僉吕珍等皆
<pb:KR3l0084_WYG_008-13b>
　先魁¶淮旅而降順者丞相以其衆攻殺之既受圍遣
　吏致牲¶酒於文炳為可憐之意曰願少須㬰毋死得
　以底裏上¶路報不可旺札勒乗躁力戰敗盡殺所有婦
　女自經以死¶獨平章慶童女以先往在富陽得免平
　章女已嘗許嫁¶親王為旺札勒强委禽焉至是未及三
　月故數其罪者此¶居首諸軍開門納欵惟恐弗先文
　炳解衣裹屍瘞之祭¶哭盡哀十八年秋八月也旺札勒
　部將宋興在嘉興閉城<md:KR3l0084_SBCK_008-10b>¶自守亦攻降之城中燔燬者
<pb:KR3l0084_WYG_008-14a>
　三之二民遇害者十之七¶
　南村野史曰苗入華夏民之不幸亦國家之不幸也¶
　國以民為本本不固矣邦奚以寧為之將若相者在
　於¶明黜陟嚴賞罸奉將天威降者招之逆者討之以
　培¶國家之本可也顧於此而不為又無他竒謀逺畧
　而¶乃借重於非𩔖正猶開虎兕之柙而使赴犬羊耳
　尚冀¶保民命為社稷計一何愚哉罪惡貫盈天怒於
　上敗亡¶戮辱身膏草野民爭以為快實亦自取之也
<pb:KR3l0084_WYG_008-14b>
　惟旺札勒則¶有説焉旺札勒寵榮過望豈有貳志忠君愛
　民之道頗¶亦見諸行事獨矜已犯分貪財好色固苗
　性所然君子<md:KR3l0084_SBCK_008-11a>¶責備賢者於此可以畧之則罪亦未至
　於死也兼以所¶部吏卒視旺札勒起身等寒㣲故威令
　有所不信急之則¶恐内變緩之則壞法敗度遂卒至
　於如此亦可哀矣又¶惜乎草草之舉斷自一時吾恐
　國家之本剷刈殆盡¶雖有智謀之士亦無如之何矣
　天乎人乎吾不得而知¶也
<pb:KR3l0084_WYG_008-15a>
　　雙硯堂
周待制月巖先生(仁榮/)買地於府城之鄭&KR1091;兒坊剏義
　塾¶以淑後進築礎時掘地深纔數尺有青石獲雙硯
　硯有¶欵識乃唐鄭司戸䖍故物塾既成遂名雙硯堂
　爾後先¶生之弟本道先生(仔肩/)登庚申科仕至恵州
　判官䖍字<md:KR3l0084_SBCK_008-11b>¶弱齊俗譌為&KR1091;兒云¶
　　嫁妾猶處子
先師錢先生(壁/)字伯全壬申科進士端重清慎語不傷
<pb:KR3l0084_WYG_008-15b>
　氣¶嘗内一女鬟風姿秀雅殊可人意室氏勸先生私
　之正¶色而荅曰我之所以置此者欲以侍巾櫛耳豈
　有他意¶哉汝乃反欲敗吾徳耶即具貲嫁之果處子
　也先生雲¶間人¶
　　聶碧窓詩
京口天慶觀主聶碧窓江西人嘗為龍翔宫書記¶國初
　時詔赦至感而有詩曰乾坤殺氣正沉沉又聽燕¶臺
　降徳音萬口盡𫝊新詔好累朝誰念舊恩深分茅列
<pb:KR3l0084_WYG_008-16a>
　土將軍志問舎求田父老心麗正立班猶昨日小臣
　無<md:KR3l0084_SBCK_008-12a>¶語淚霑襟又哀被虜婦云當年結髪在深閨豈料
　人生¶有别離到底不知因色誤馬前猶自買臙脂又
　咏燕姬¶云雙栁垂鬟别樣梳醉來馬上倩人扶江南
　有眼何曾¶見爭捲珠簾看固姑¶
　　玉&KR0254;
江鄰幾雜志云丁正臣齎玉&KR0254;來館中沈休文云福州
　人¶謂之佩羮即今魚脬是也
<pb:KR3l0084_WYG_008-16b>
　　蟹斷
陸龜蒙蟹志云稻之登也率執一穂以朝其魁然後任
　其¶所之蚤夜嘈沸指江而奔漁者緯蕭承其流而障
　之名¶曰蟹斷然緯蕭二字尤竒¶
　　作今樂府法
喬孟符(吉/)博學多能以樂府稱嘗云作樂府亦有法曰
　<md:KR3l0084_SBCK_008-12b>¶鳳頭猪肚豹尾六字是也大槩起要美麗中要浩蕩
　結要¶響亮尤貴在首尾貫穿意思清新茍能若是斯
<pb:KR3l0084_WYG_008-17a>
　可以言¶樂府矣此所謂樂府乃今樂府如折桂令水
　仙子之𩔖¶
　　岷江緑
太師巴延擅權之日剡王齊齊克圖髙昌王特穆爾布哈
　皆¶以無罪殺山東憲吏曹明善時在都下作岷江緑
　二曲¶以風之大書揭於五門之上巴延怒令左右暗
　察得實¶肖形捕之明善出避吳中一僧舎居數年伯
　顔事敗方¶再入京其曲曰長門栁絲千萬縷總是傷
<pb:KR3l0084_WYG_008-17b>
　心處行人折¶柔條燕子銜芳絮都不由鳳城春做主
　長門栁絲千萬結¶風起花如雪離别重離别攀折復
　攀折苦無多舊時<md:KR3l0084_SBCK_008-13a>¶枝葉也此曲又名清江引俗曰江
　兒水¶
　　温暾
南人方言曰温暾者乃懐暖也唐王建宫詞新晴草色
　¶煖温暾又白樂天詩池水煖温暾則古已然矣¶
　　飛雲渡
<pb:KR3l0084_WYG_008-18a>
飛雲渡風浪甚惡每有覆舟之患有一少年子放縱不
　¶羈嘗以所生年月日時就日者問平生富貧夀夭有
　告曰¶汝之夀莫能踰三旬及徧叩他日者言亦多同
　於是意¶謂非乆於人世乃不娶妻不事生産作業每
　以輕財仗¶義為志嘗俟船渡傍見一了鬟女子徘徊
　悲戚若將赴¶水少年亟止之問曰何為輕生如此荅
　曰我本人家小¶婢主人有姻事暫借親眷珠子耳環
　一雙直鈔三十餘<md:KR3l0084_SBCK_008-13b>¶定今日送還竟於中途失去寜死
<pb:KR3l0084_WYG_008-18b>
　耳焉敢歸少年曰我¶適拾得但不審果是汝物否方
　再三磨問顆數裝束實¶是遂同造主人主人感謝欲
　贈以禮辭不受既而主人¶怒此婢遣嫁業梳剃者所
　居去渡所咫尺間期嵗少年¶與同行二十有八人將
　過渡道遇一婦人拜且謝視之¶乃失環女也因告其
　故於夫屈留午飯餘人先登舟俄¶風濤大作皆𦵏魚
　腹盖少年能救人一命而造物者亦¶救其一命以荅
　之後少年以夀終渡在温之瑞安
<pb:KR3l0084_WYG_008-19a>
　　漢子
今人謂賤丈夫曰漢子按北齊魏愷自散騎常侍遷青
　州¶長史固辭文宣帝大怒曰何物漢子與官不就又
　叚成<md:KR3l0084_SBCK_008-14a>¶式廬陵官下記韋令去西蜀時彭州刺史被縣
　令宻論¶訴韋前期勘知屈刺史詣府陳謝及迴日諸
　縣令悉逺¶迎所訴者為首大言曰使君今日可謂朱
　研益丹矣刺¶史笑曰則公便是研朱漢子也¶
　　長年
<pb:KR3l0084_WYG_008-19b>
吾鄉稱舟人之老者曰長老長上聲盖唐已有之矣杜
　工¶部詩云長年三老歌聲裏白晝攤錢髙浪中古今
　詩話¶謂川峽以篙手為三老乃推一船之最尊者言
　之耳因¶思海舶中以司柁曰大翁是亦長老三老之
　意¶
　　龍見嘉興
檇李郭元之言至正乙未秋七月三日城東馬橋上白
　龍¶掛盲風怪雨天闇黒若深夜然壞民居五百餘所
<pb:KR3l0084_WYG_008-20a>
　大木盡<md:KR3l0084_SBCK_008-14b>¶㧞木自半空墜下悉折為二雜以萬瓦亂飛
　溪水直立¶人皆呌號奔走不暇顧妻子龍由馬橋歴
　城北北麗橋¶望太湖而去時方在家家去城可三里
　許如聞萬屋齊¶壓急出戸四望黒雲洶湧失府城所
　在經一二時方乃¶開霽不一年為戰鬬之地凡龍所
　過處荆棘寒烟衰草¶野燐視昔時之繁華如一夢也¶
　　星入月
松江孫元璘言至正己未七月六日夜自平江歸泊舟
<pb:KR3l0084_WYG_008-20b>
　城¶西栅口方掀篷露坐忽見一星大如桮碗色白而
　㣲青¶尾長四五丈光燄燭天戞然有聲由東北方飛
　入月中¶而止此時月如仰瓦正乗之無偏倚若人以
　手拾置其<md:KR3l0084_SBCK_008-15a>¶中者嘗記宋張端義貴耳集云丁亥年余
　為儀真録參¶十月二十三日夜因觀天象見一星入
　月&KR0555;歴者鄒淮¶絶早相别云昨夜星入月恐兩淮兵
　動不可住徑喚渡¶過建康余問之古有此否鄒云漢
　獻帝時一次星入月¶今再見也十一月十二日劉倬
<pb:KR3l0084_WYG_008-21a>
　舉兵僇孝姑姑反戈一¶城狼狽僅以身免繼此兵禍
　未泯也據此説則松江之¶禍亦非偶然松江自丙申
　二月十八日軍亂越三日苗¶来尅復首尾兩月之間
　焚殺擄掠十里之城悉化瓦礫¶之區視他郡尤可畏
　是則星入月不知此時在於何所¶分野顧乃松江獨
　應其兆與<md:KR3l0084_SBCK_008-15b>¶　　軍中禮士
浙省參政董公搏霄字(孟起/)以名行當至正癸巳之間
<pb:KR3l0084_WYG_008-21b>
　¶總兵戌昱嶺獨松千秋三闗日號令嚴肅民賴以安
　及尅¶復諸郡不殺擄不抄掠其御將帥也凛然不可
　犯而四¶方之士歸之者禮遇勤至尊酒在前起立捧
　觴既恭且¶和然後取其所長而任之若董公者可謂
　得待士之體¶矣¶
　　不耐煩
不耐煩三字見宋書庾登之弟仲文𫝊¶
　　阿誰
<pb:KR3l0084_WYG_008-22a>
阿誰二字見三國志龎統𫝊¶
　
　
　
　
　
　
　
<pb:KR3l0084_WYG_008-22b>
　
　
　
　
　
　
　
　輟耕録卷八
