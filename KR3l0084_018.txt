# -*- mode: mandoku-view; -*-
#+TITLE: 南村輟耕錄
#+DATE: 2015-09-12 01:08:41.498572
#+PROPERTY: ID KR3l0084
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB11n0722-018南村輟耕錄-卷之十八.
<pb:KR3l0084_SBCK_018-1a>¶
南村輟耕録卷之十七¶
南村輟耕録卷之十八¶
　　　　　　　　　天台陶　宗儀　九成¶
唐張彦逺著歴代名畫記十卷自軒轅時至㑹昌元年能¶
　畫者三百七十餘人其叙畫之源流曰夫畫者成教化¶
　助人倫窮神変測幽微與六籍同功古先聖王受命應¶
　籙則有龜字効靈龍圖呈寳自巢燧巳來皆有此瑞庖¶
　犧氏彂於滎河中典籍圖畫萌矣軒轅氏得於温洛中¶
　史皇蒼頡状焉是時也書畫同體而未分象制肈創而¶
　猶畧無以傳其意故有書無以見其形故有畫按字學¶
<pb:KR3l0084_SBCK_018-1b>¶
　之部其六曰鳥書在幡信上書端象鳥頭者則畫之流¶
　也顔光禄云圖載之意有二一曰圖理卦象是也二曰¶
　圖識字學是也三曰圖形繪畫是也又周官教國子以¶
　六書其三曰象形則畫之意也是故知書畫異名而同¶
　體也洎乎有虞作繪繪畫明矣既就彰施仍深比象於¶
　是禮樂大闡教化由興故能揖讓而天下治廣雅云畫¶
　𩔗也尓雅云畫形也&KR0003;文云畫畛也象田畛畔所以畫¶
　也釋名云畫掛也以采色掛物象也故鍾鼎刻則識魑¶
　魅而知神姦旂章明則昭&KR0100;度而備國制清廟肅而尊¶
　&KR0212;陳廣輪度而疆理辨以忠以孝盡在於雲臺有烈有¶
<pb:KR3l0084_SBCK_018-2a>¶
　勲皆登於麟閣見善足以戒惡見𢙣足以思賢故陸士¶
　衡云宣物莫大於言存形莫善於畫此之謂也其論畫¶
　六法曰昔謝赫云畫有六法一曰氣韻生動二曰骨法¶
　用筆三曰應物象形四曰隨𩔗傅采五曰經營位置六¶
　曰傳模移寫自古畫人䍐能兼之彦逺試論之曰古之¶
　畫或能遺其形似而尚其骨氣以形似之外求其畫此¶
　難可與俗人道也今之畫縦得形似而氣韻不生以氣¶
　韻求其畫則形似在其間矣上古之畫迹簡意&KR0831;而雅¶
　正顧陸之流是也中古之畫細宻精緻而臻麗展鄭之¶
　流是也近代之畫煥爛而求備今人之畫錯乱而無㫖¶
<pb:KR3l0084_SBCK_018-2b>¶
　衆工之迹是也夫象物必在乎形似形似湏全其骨氣¶
　骨氣形似皆本乎立意而歸乎用筆顧愷之曰畫人最¶
　難次山水次狗馬其臺閣一定噐耳差易為也斯言得¶
　之至於&KR0017;神人物有生動之可状湏神韻而後全故韓¶
　子曰狗馬難&KR0017;神易狗馬乃凡俗所見&KR0017;神乃譎恠之¶
　状斯言得之至於經營位至則畫之縂要然今之畫人¶
　粗善寫貌得其形似則無其氣韻具其采色則失其筆¶
　法豈曰畫也其論畫體工用榻寫曰夫畫物特忌形貌¶
　采章歴歴具足甚謹甚細而外露巧宻所以不患不了¶
　而患於了既知其了亦何必了此非不了也若不識其¶
<pb:KR3l0084_SBCK_018-3a>¶
　了是真不了也夫失於自然而後神失於神而後妙失¶
　於妙而後精精之為病也而成謹細自然者為上品之¶
　上神者為上品之中妙者為上品之下精者為中品之¶
　上謹而細者為中品之中余今立此五等以包六法以¶
　貫衆妙其間詮量可有数百等孰能周知非夫人邁識¶
　髙情超心慧者豈可議乎知畫宋郭若虚著圖畫見聞¶
　志六卷自唐㑹昌元年至神宗熈寕七年能畫者二百¶
　七十四人其論製作楷模曰大卒圖畫風力氣韻固在¶
　當人其如種種之要不可不察畫人物必分貴賤氣韻¶
　朝代衣冠釋門有善功方便之顔道像具脩真度世之¶
<pb:KR3l0084_SBCK_018-3b>¶
　範帝王崇上聖天日之表外夷得慕華欽順之情儒賢¶
　見忠信禮義之風武士多勇悍英烈之貌𨼆&KR0483;識肥遯¶
　髙世之節貴戚尚紛華侈靡之容天帝明威福嚴重之¶
　儀&KR0017;神作魗䰩(尺者/反)馳趡(于&KR0017;/反)之状士女宜秀色婑(烏/果)¶
(反)媠(奴坐/反)之態田家有醇甿朴野之真畫衣紋林石用¶
　筆全𩔗於書衣紋有重大而調暢者有縝細而勁健者¶
　勾綽縦掣理無妄下以状髙側深斜卷摺飄舉之埶林¶
　木有樛枝挺幹屈節皴皮紐裂多端分敷萬状作怒龍¶
　驚虺之埶聳淩霄翳日之姿山石多作礬頭亦為稜面¶
　落筆便見堅重之性皴淡即生窊凸之形破墨之功尤¶
<pb:KR3l0084_SBCK_018-4a>¶
　難畫畜獸全要停分向背筋力精神肉質肥圓毛骨𨼆¶
　起畫龍窮㳺泳蜿蜒之妙得囬蟠升降之宜畫水湯湯¶
　若動使&KR0026;者有浩然之思畫屋木折𥮅無𧇊筆畫匀壮¶
　深逺透空畫花竹有四時景候隂陽向背筍篠老嫩苞¶
　蕚先後自然艶麗間野逮諸園&KR0188;野草咸有出土體性¶
　畫禽鳥識形體名件之異悟翔舉飛集之態其論氣韻¶
　非師曰謝赫六法精論萬古不移然而骨法用筆以下¶
　五法可學如其氣韻必在生知固不可以考宻得復不¶
　可以&KR0010;月到黙契神㑹不知然而然其論用筆得失曰¶
　凡畫氣韻本乎㳺心神采生於用筆意存筆先筆周意¶
<pb:KR3l0084_SBCK_018-4b>¶
　内畫盡意在像應神全夫内自足然後神閒意定神閒¶
　意定則思不竭而筆不困也畫有三病皆繫用筆一曰¶
　版二曰刻三曰結版者腕弱筆癡全𧇊取與物狀平偏¶
　不能圓混也刻者運筆中疑心手相戾勾畫之際妄生¶
　乖角也結者欲行未行當散不散似物凝滯不能流暢¶
　也其論古今優劣曰佛道人物士女牛馬近不及古山¶
　水林石花竹禽魚古不及近何以明之且頋愷之陸探¶
　微張僧繇呉道元及閻立德立本皆純重雅正性出天¶
　然呉生之作為萬世法號曰畫聖張萱周昉韓幹戴嵩¶
　氣韻骨法皆出意表後之學者終莫能到故曰近不及¶
<pb:KR3l0084_SBCK_018-5a>¶
　古至如李成関仝范寛董源之迹徐熈黄荃居寀之蹤¶
　前不藉師資後無復継踵借使二李三王之軰復起邉¶
　鵉陳庶之倫再生亦將何以措手於其間哉故曰古不¶
　及近鄧椿著畫継十卷自熈寧七年至孝宗乾道三年¶
　能畫者二百一十九人其論逺曰畫之為用大矣盈天¶
　地間者萬物悉皆含豪運思曲盡其態而所以能曲盡¶
　者止一法耳一者何也曰傳神而已矣世徒知人之有¶
　神而不知物之有神此若虚深鄙衆工謂雖曰畫而非¶
　𦘕者豈止能傳其形不能傳其神也故畫法以氣韻生¶
　動為第一而若虚獨歸於軒冕岩穴有以哉又曰自昔¶
<pb:KR3l0084_SBCK_018-5b>¶
　鑒賞家分品有三曰神曰妙曰能獨唐朱景真譔唐賢¶
　畫録三品之外更増&KR0483;品其後王休復作益州名畫記¶
　乃以逸爲先而神妙能次之景真雖云&KR0483;格不拘常法¶
　用表賢愚然&KR0483;之髙豈得附於三品之未未若復休首¶
　推之爲當也又有畫継&KR0024;遺一卷不知誰所譔則自乾¶
　道以後至理度間能畫者八十餘人尓後陳得輝著續¶
　畫記一卷再自髙宗建炎&KR0004;至㓜主徳祐乙亥能畫者¶
　一百五十一人然與畫継&KR0024;遺則相出入者耳二書僅¶
　可考閱姓名無足&KR0026;也趙希鵠洞天清禄集云古畫多¶
　&KR0033;幀至有畫身長八尺者雙幅亦然横披始於米氏父¶
<pb:KR3l0084_SBCK_018-6a>¶
　子非古制也河北絹經緯一等故無背靣江南絹則經¶
　麄而緯細有背面唐人畫或用搗熟絹為之然止是生¶
　搗令絲楄不礙筆非如今煮練加漿也古絹自然破者¶
　必有鯽魚口與雪絲偽作者則否古畫色墨或淡黒則¶
　積塵所成自有一種古香可愛若偽作者多作黄色而¶
　鮮明不塵暗此可辨也米芾畫史云古畫若得之不脫¶
　不須背褾若不佳換褾一次背一次壞屡更矣深可惜¶
　盖人物精神髮采花之穠艶蜂蝶只在約畧濃淡之間¶
　一經背多或失之也古畫至唐&KR0004;皆生絹至呉生周昉¶
　韓幹後来皆以熱湯湯半熟搥如銀版故作人物精采¶
<pb:KR3l0084_SBCK_018-6b>¶
　入筆今人收唐畫必以絹辨見紋麄便云不是唐非也¶
　張僧繇閻令畫皆生絹南唐畫皆麄絹徐熈絹或如布¶
　絹素百破必好畫裂文各有辨長幅横卷裂文横横幅¶
　&KR0033;卷裂文&KR0033;各随軸埶裂也&KR0033;断不當一𫃵&KR0010;乆卷自¶
　兩頭&KR0171;開断不相合不作毛搯亦蘇不可偽作其偽者¶
　快刀&KR0033;過當𫃵兩頭依舊生作毛起搯又堅紉也濕染¶
　者色棲𫃵閒乾熏者煙臭上深下淺古&KR0083;素有一般古¶
　香真絹色淡雖百破而色明白精神采色如新惟佛像¶
　多經香煙熏損本色染絹作湿香色棲塵文問最易辨¶
　仍盖色上作一重古破不&KR0033;裂湏連兩三經不可偽作¶
<pb:KR3l0084_SBCK_018-7a>¶
　國朝東楚湯垕字君載號采真子著畫鑒一卷論歴代¶
　名畫悉有依㩀其雜論曰古人作畫皆有深意運思落¶
　筆莫不各有所主况名下無虚士相傳既乆必有過人¶
　䖏今人㸔畫出自巳見不經師授不閱記録但合其意¶
　者為佳不合其意者為不佳及問其如何是佳則茫然¶
　失對㒒自十七八&KR0010;時便有迂闊之意見圖畫愛玩不¶
　去手見鑒賞之士便加禮問徧借記録髣髴成誦詳味¶
　其言歴&KR0026;名迹叅考古&KR0003;始有少悟若不留心不過為¶
　聽声隨影終不精鑒也燈下不可看畫醉餘酒邉不可¶
　看畫俗客尤不可示之卷舒不得其法最為害物至於¶
<pb:KR3l0084_SBCK_018-7b>¶
　庸人孺子見畫必㸔妄加雌黄品藻本不識物乱訂真¶
　偽令人短氣古人畫槀謂之粉本前輩多寳畜之盖其¶
　草草不經意䖏有天然之妙宣和紹興所蔵粉本多有¶
　神妙古人作畫有得意者多再作之如李成寒林范寛¶
　雪山王詵煙江疊障不可枚舉看畫如看羙人其風神¶
　骨相有飢體之外看今人看古迹必先求形似次及傅¶
　染次及事實殊非賞鑒之法也元章謂好事家與賞鑒¶
　家自是兩等家多資力貪好名勝遇物收置不過聽声¶
　此謂好事若鑒賞則天資髙明多閱傳録或自能畫或¶
　深畫意毎得一圖終日寳玩如對古人不能奪也&KR0026;六¶
<pb:KR3l0084_SBCK_018-8a>¶
　朝畫先&KR0026;絹素次&KR0026;筆法次&KR0026;氣韻大㮣十中可信者¶
　一二有御府題印者尤不可信古畫東移西掇撏&KR0024;成¶
　章此弊自髙宗朝荘宗古始也余友人呉興夏文彦字¶
　士良號蘭渚生其家世蔵名蹟鮮有比者朝夕玩索心¶
　領神㑹加以㳺於畫藝悟入厥趣是故鑒賞品藻萬不¶
　失一因取各畫記圖畫見聞志畫継續畫記為本叅以¶
　宣和畫譜南度七朝畫史齊梁魏陳唐宋以來諸家畫¶
　録及傳記雜&KR0003;百氏之書摉潜剔祕網羅無遺自軒轅¶
　時至宋㓜主德祐乙亥得能畫者一千二百八十餘人¶
　又女真三十人　本朝自至元丙子至今九十餘年間¶
<pb:KR3l0084_SBCK_018-8b>¶
　二百餘人共一千五百餘人其考覈誠至矣其用心良¶
　勤矣所論畫之三品盖擴前人所未彂論曰氣韻生動¶
　出於天成人莫窺其巧者謂之神品筆墨走絶傅染得¶
　宜意趣有餘者謂之妙品得其形似而不失規矩者謂¶
　之能品古人畫墨色俱入絹𫃵精神逈出偽者雖極力¶
　髣髴而粉墨皆浮於縑素之上神氣亦索然盖古人筆¶
　法圓熟用意精到&KR0004;若率易愈玩愈佳今人雖極工緻¶
　一覽而意盡矣唐及五伐絹素麄厚宋絹䡖細望而可¶
　別也御題畫真偽相雜徃徃有當時名筆臨摹之作故¶
　祕府所蔵臨摹本皆題為真迹惟明昌所題最多具眼¶
<pb:KR3l0084_SBCK_018-9a>¶
　自能識也吁可謂真知畫者哉¶
㢘訪使楊文憲公(煥)字煥然乾州奉天人甞作汴故宫記¶
　云已亥春三月按部至于汴汴長吏宴于廢宫之長生¶
　殿懼後世無以考為纂其大槩云皇城南外門曰南薫¶
　南城之北新城門曰豐宜橋曰龍津橋北曰丹鳯而其¶
　門三丹鳯北曰州橋橋少北曰文武楼遵御路而北横¶
　街也東曰太廟西曰郊社正北曰承天門而其門五雙¶
　闕前引東曰登聞檢院西曰登聞鼓院檢院之東曰左¶
　掖門門之南曰待漏院鼓院之西曰右掖門門之南曰¶
　都堂承天之北曰大慶門而日精門左昇平門居其東¶
<pb:KR3l0084_SBCK_018-9b>¶
　月華門右昇平門居其西正殿曰大慶殿東廡曰嘉福¶
　楼西廡曰嘉瑞楼大慶之後曰德儀殿德儀之東曰左¶
　昇龍門西曰右昇龍門正門曰隆德曰䔥墻曰丹墀曰¶
　隆德殿隆德之左曰東上閣門右曰西上閣門皆南嚮¶
　東西二楼鍾鼓之所在鼓在東鍾在西隆德之次曰仁¶
　安門仁安殿東則内侍局内侍之東曰近侍局近侍之¶
　東曰嚴祖門宫中則曰撒合門少南曰東楼即授除楼¶
　也西曰西楼仁安之次曰純和殿正寝也純和西曰雪¶
　香亭雪香之北后妃位也有楼楼西曰瓊香亭亭西曰¶
　涼位有楼楼北少西曰玉清殿純和之次曰寧福殿寧¶
<pb:KR3l0084_SBCK_018-10a>¶
　福之後曰苑門由苑門而北曰仁智殿有二大石左曰¶
　敷錫神運萬&KR0010;峯右曰玉京獨秀太平岩殿曰山荘荘¶
　之西南曰翠微閣苑門東曰仙韶院院北曰湧翠峯峯¶
　之洞曰大滌湧翠東連長生殿殿東曰湧金殿湧金之¶
　東曰蓬萊殿長生西浮玉殿浮玉之西曰瀛洲殿長生¶
　之南曰閱武殿閱武南曰内蔵庫由嚴祖門東曰尚食¶
　局尚食東曰宣徽院宣徽北曰御薬院御薬北曰右蔵¶
　庫右蔵之東曰左蔵宣徽東曰㸃檢司㸃檢北曰祕書¶
　監祕書北曰學士院學士之北曰諌院諌院之北曰武¶
　器署㸃檢之南曰儀鵉局儀鵉之南曰尚輦局宣徽之¶
<pb:KR3l0084_SBCK_018-10b>¶
　南曰拱衞司拱衞之南曰尚衣局尚衣之南曰繁禧門¶
　繁禧南曰安泰門安泰西與左升龍門直東則夀聖宫¶
　兩宫太后位本明俊殿試進士之所宫北曰徽音殿徽¶
　音之北曰燕夀殿燕夀殿垣後少西曰震肅衞司東曰¶
　中衞尉司儀鵉之東曰小東華門更漏在焉中衞尉司¶
　東曰祗粛門祗粛門東少南曰將軍司徽音夀聖之東¶
　曰太后苑𫟍之殿曰慶春慶春與燕夀並小東華與正¶
　東華對東華門内正北尚廐局尚廐西北曰臨武殿左¶
　掖門正北尚食局局南曰宫苑司宫苑司西北曰尚醖¶
　局湯薬局侍儀司少西曰符寳局器物局西則撒合門¶
<pb:KR3l0084_SBCK_018-11a>¶
　嘉瑞楼西曰三廟正殿曰德昌東曰文昭殿西曰光興¶
　殿並南嚮德昌之後宣宗廟也宫西門曰西華與東華¶
　直其北門曰安貞二大石外凡花石臺榭池亭之細並¶
　不録&KR0026;其制度蕳素比土階茅茨則過矣視漢之所謂¶
　千門萬戸珠璧華麗之飾則無有也然後之人因其制¶
　度而損益之以求其稱斯可矣公又有録汴梁宫人語¶
　五言絶句一十九首雖一時之所&KR0009;興亦不無有傷感¶
　之意今併附于此詩曰一入深宫裏經今十五年長因¶
　批帖子呼到御牀前右一&KR0010;&KR0010;逢元夜金娥　簇巾見¶
　人心自怯終是女児身(右二)殿前輪&KR0033;罷偷去賭金釵¶
<pb:KR3l0084_SBCK_018-11b>¶
　怕見黄昏月殷勤上玉階(右三)翠翹　掘背小殿夜蔵¶
　鈎驀地羊車至低頭𥬇不休(右四)内府頒金帛教酬賀¶
　節盤兩宫新有旨先與問孤寒(右五)人間多枣栗不到¶
　九重天長&KR0013;黄衫吏花攤月賜錢(右六)仁聖生辰節君¶
　王進玉巵夀棚兼夀表留待北還時(右七)邉奏行臺急¶
　東華夜啓封内人催歩輦不候景陽鍾(右八)𦘕燭雙雙¶
　引珠簾一一開輦前齊下拜&KR0172;飲辟寒盃(右九)聖躬香¶
　閤内尺道下朝遅扶仗嬌無力紅綃貼玉飢(右十)今日¶
　天顔喜東朝内宴開外邉農事動詔遣教坊回(右十/一)駕¶
　前雙白鶴日日候朝回自送銮興去經年更不來(右十/二)¶
<pb:KR3l0084_SBCK_018-12a>¶
　陡覺文書静相將立夕陽傷心寧福位無復夜熏香(右/十)¶
(三)二后睢陽去潜身泣到明却回誰敢問校似有心情¶
(右十/四)為道圍城乆收奩闘犒軍入春渾断絶飢苦不堪¶
　聞(右十/五)監國推梁邸&KR0004;頭静不知但疑墻外𥬇人有看¶
　宫時(右十/六)别殿弓刀響倉皇接鄭王尚愁宫正怒含淚¶
　強添妆(右十/七)一向傳宣喚誰知不復還来時舊鍼線記¶
　得在窓間(右十/八)北去遷沙漠誠恐畏從行不如當日死¶
　頭白若為生(右十/九)陳隨𨼆南度行宫記云杭州治舊錢¶
　王宫也紹興因以為行宫皇城九里入和寧門左進奏¶
　院玉堂右中殿外庫至北宫門循廊左序巨璫幕次列¶
<pb:KR3l0084_SBCK_018-12b>¶
　如魚貫祥㬢殿朶殿接&KR0113;廊為後殿對以御酒庫御薬¶
　院慈元殿外庫内侍省内東門司大内都巡檢司御厨¶
　天章等閣廊回路轉衆班排列又轉内蔵庫對軍噐庫¶
　又轉便門垂拱殿五間十二架脩六丈廣八丈四尺&KR0585;¶
　屋三間&KR0113;廣各丈五朶殿四兩廊各二十間殿門三間¶
　内龍墀折檻殿後擁舎七間為延和殿右便門通後殿¶
　殿左一殿随時易名明堂郊祀曰端誠䇿士唱名曰集¶
　英宴對奉使曰崇徳武舉及軍班授官曰講武東宫在¶
　麗正門内南宫門外本宫㑹議所之側入門垂楊夾道¶
　間夫容環朱蘭二里至外宫門節堂後為財帛生料二¶
<pb:KR3l0084_SBCK_018-13a>¶
　庫環以官属&KR0033;舎轉外窑子入内宫門廊右為賛導春¶
　坊&KR0033;舎左講堂七楹扁新益外為講官&KR0033;舎正殿向明¶
　左聖堂右祠堂後凝華殿瞻箓堂環以竹左&KR0230;室右齊¶
　安位内人&KR0033;舎百二十楹左彛齋太子賜號也接繍香¶
　堂便門通繹已堂重&KR0585;複屋昔楊太后垂簾於此曰慈¶
　明殿前射圃竟百歩環&KR0113;廊右愽雅楼十二間左轉数¶
　十歩雕䦨花甃萬卉中出秋千對陽春亭清霽亭前夫¶
　容後木犀玉質亭梅繞之由繹已堂過錦臙廊百八十¶
　楹&KR0033;通御前廊外即後苑梅花千𣗳曰梅崗亭曰冰花¶
　亭枕小西湖曰水月境界曰澄碧牡丹曰伊洛傳芳芍¶
<pb:KR3l0084_SBCK_018-13b>¶
　薬曰冠芳山茶曰鶴丹桂曰天闕清香堂曰本支百世¶
　佑聖祠曰慶和泗洲曰慈濟鍾吕曰得真橘曰洞庭佳¶
　味茅亭曰昭儉木香曰架雪竹曰賞静松亭曰天陵偃¶
　盖以日本國松木爲翠寒堂不施丹艧白如象齒環以¶
　古松碧琳堂近之一山崔嵬作&KR0026;堂爲上焚香祝天之¶
　所呉知古掌焚脩每三茅&KR0026;鍾鳴&KR0026;堂之鍾應之則駕¶
　興山背夫容閣風帆沙鳥&KR0130;舄下山下一溪縈帶通小¶
　西湖亭曰清漣恠石夾列献瑰逞秀三山五湖洞穴深¶
　杳豁然平朗翬飛翼拱淩虚楼對瑞慶殿損齋緝熈崇¶
　政殿之東爲欽先孝思復古𬗋宸等殿木圍即福寧殿¶
<pb:KR3l0084_SBCK_018-14a>¶
　射殿曰選得坤寜殿貴妃昭儀婕妤等位宫人&KR0033;舎螘¶
　聚焉又東過閤子庫睿思殿儀鵉&KR0113;内八作翰林諸司¶
　是謂東華門右二記書法詳贍宋之宫闕㮣可見矣¶
徐文獻公任浙西㢘訪使日遇有訴訟者必歴問其郡邑¶
　官吏臧否分為三等載諸籍第一等絶&KR0391;者第二等臧¶
　否相半者第三等極否者又用覆察相同候分司按巡¶
　時遂以𢌿之曰第一等褒舉之第二等勿問第三等懲¶
　戒之使改過可也慎勿罷其職&KR0229;分司遵奉一道肅清¶
人之年壮而髪班白者俗曰筭髮以為心多思慮所致盖¶
　髮乃血之餘心主血血為心&KR0229;不䏻上&KR0315;乎髮也然本¶
<pb:KR3l0084_SBCK_018-14b>¶
　草云蕪菁子壓油塗頭能変蒜髮則亦可作蒜易&KR0003;卦¶
　巽為寡髮陸徳明曰寡本作宣黒白雜為宣髮㩀此則¶
當用宣字為是¶
檄書露布何所起乎漢陳琳草檄曹操見之頓愈頭風遂¶
　謂檄起於琳&KR0003;文檄二尺書徐鍇通釋曰檄徴兵之書¶
　也漢髙祖以羽檄徴天下兵有急則挿以羽尓雅木無¶
枝為檄注檄擢&KR0033;上也文心雕龍有張儀檄楚書隗&KR0349;¶
檄亡新文文選有司馬相如喻蜀檄文則檄非自琳始¶
　也明矣隋禮儀志後魏毎𢧐剋書帛於&KR0238;竿上名露布¶
　世&KR0003;桓宣武征鮮卑煥𡊮粲作露布𠋣馬手不輟筆俄¶
<pb:KR3l0084_SBCK_018-15a>¶
成七&KR0083;如隋志世&KR0003;所云則露布起於後魏而𣈆因之¶
然漢官儀凡制書皆璽封唯赦贖令司徒印露布州郡¶
又漢書賈洪為馬超作伐曹操露布則漢時已然及讀¶
&KR0004;學記引春秋佐助期曰武露布文露沉宋均云甘露¶
見其國布散者人上武文采者則甘露沉重豈露布之¶
義當取於此與¶
西浙之人以草為&KR0130;而無跟名曰靸鞵婦女非&KR0414;足者通¶
天之炙轂子雜録引實録云靸鞵舄三代皆以皮為之¶
朝祭之服也始皇二年遂以蒲為之名曰靸鞵二世加¶
鳯首仍用蒲晋永嘉元年用黃草宫内妃御皆著始有¶
<pb:KR3l0084_SBCK_018-15b>¶
伏鳩頭&KR0130;子梁天監中武帝易以絲名觧脫&KR0130;至陳隋¶
間呉越大行而模様差多唐大暦中進五朶草&KR0130;子建¶
中元年進百合草&KR0130;子㩀此則靸鞵之製其來甚古然¶
　北夢瑣言載霧是山巾子船為水靸鞵之句抑且咏諸¶
　詩矣靸悉合切在颯字韻下今俗呼與翣同音者誤¶
世稱郷胥為書手䖏䖏皆然報應記宋衎江淮人應明經¶
舉元和&KR0004;至河隂縣因疾病廢業為塩鐡院書手盖唐¶
時巳有此名¶
南村輟耕録卷之十八¶
<pb:KR3l0084_SBCK_018-16a>¶
