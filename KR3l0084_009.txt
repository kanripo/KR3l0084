# -*- mode: mandoku-view; -*-
#+TITLE: 南村輟耕錄
#+DATE: 2015-09-12 01:08:41.074684
#+PROPERTY: ID KR3l0084
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB11n0722-009南村輟耕錄-卷之九.
<pb:KR3l0084_SBCK_009-1a>¶
南村輟耕録卷之九¶
　　　　　　　　　天台陶　宗儀九成¶
盧踈齊先生文章宗&KR0562;云大凢作詩須用三百篇與離騷¶
　言不関於世教義不存於比興詩亦徒作夫詩彂乎情¶
　止乎禮義関睢樂而不淫哀而不傷斯得性情之正古¶
　人於此&KR0026;風焉賦者古詩之流也前極宏侈之規後歸¶
　簡約之制古班固二都之賦冠絶千古前極鋪張鉅麗¶
　故後必稱典謨訓誥之作終焉厥後十&KR0190;作者倣而俲¶
　之盖詩人之賦必麗以則也古今文章大家数甚不多¶
　見六經不可尚矣&KR0062;國之文反覆善辨孟軻之條暢荘¶
<pb:KR3l0084_SBCK_009-1b>¶
　周之竒&KR0646;屈原之清深為大家西漢之文渾厚典雅賈¶
　誼之俊徤司馬之䧺放為大家三國之文孔明之二表¶
　建安諸子之数書而已西晋之文淵明歸去来辤李令¶
　伯陳情表王&KR0483;少蘭亭叙而以唐之文韓之雅健栁之¶
　刻削為大家夫孰不知然古文亦有数漢文司馬相如¶
　揚䧺名教罪人其文古唐文韓外元次山近古樊宗師¶
　作為苦澁非古宋文章家尤多老歐之雅粹老蘇之蒼¶
　勁長&KR0171;之神俊而古作甚不多見盖清廟茅屋謂之古¶
　朱門大厦謂之華屋可謂之古不可大&KR0325;玄酒謂之古¶
　八珍謂之羙味可謂之古不可知此者可與言古文之¶
<pb:KR3l0084_SBCK_009-2a>¶
　妙矣夫古文以辨而不華質而不俚為髙無排角無陳¶
　言無贅辤夫記者所以紀日月之逺近工費之多寡主¶
　佐之姓名叙事如書史法尚書頋命是也叙事之後畧¶
　作議論以結之然不可多盖記者以&KR0497;不忘也夫叙者¶
　次序其語前之&KR0003;勿施於後後之&KR0003;勿施於前其語次¶
　第不可顛倒故次叙其語曰叙尚書序毛詩序古今作¶
　序大格様書序首言晝卦書契之始次言皇墳帝典三¶
　代之書及夫子定書之由又次言秦亡漢興求書之事詩¶
　序首言六義之始次言変風変雅之作又次言二南王¶
　化之自碑文惟韓公最髙毎碑行文言人人殊面目首¶
<pb:KR3l0084_SBCK_009-2b>¶
尾决不再行蹈&KR0670;神道碑掲於外行文稍可加詳埋文¶
壙記最宜謹嚴銘字從金一字不況用善為文者宜如¶
古詩雅頌之作行實之作當取其人平生忠孝大節其¶
餘小善寸長書法宜畧為人立傳之法亦然䟦取古詩¶
狼䟦其胡之義犯前則躐其胡䟦語不可多多則冗尾¶
語冝峻峭以其不可復加之意&KR0003;則出自巳意横&KR0003;竪¶
&KR0003;其文詳贍抑楊無所不可如韓公師&KR0003;是也真公編¶
次古文自西漢而下它並不録迄唐惟存韓公四記栁¶
公㳺西山六記而巳古文之難豈其然乎¶
耶律文正王於星暦醫卜雜&KR0312;内&KR0312;音律儒釋異國之書¶
<pb:KR3l0084_SBCK_009-3a>¶
無不通究甞言西域暦五星宻於中國乃作麻荅杷暦¶
盖囬鶻暦名也¶
白湛淵先生續演雅十詩彂揮云海青羽中虎燕燕能制¶
　之小&KR0169;沉大舟関尹不吾欺者海青俊禽也而群燕縁¶
擈之即墜物受於所制者無小大也(右/一)草食押不蘆雖¶
　死元不死未見滌腸人先聞棄簀子者莫北有名押不¶
蘆食其汁立死然以它藥觧之即蘇華佗洗腸胃攻疾¶
　疑先服此也(右/二)誰令珠玉唾岀彼藜藿腸仁人不爲寳¶
　良賈宜深蔵者和林有尼能&KR0269;珠玉雜寳也(右/三)嬰啼聞¶
　木枝羝乳見茅茹何如百年身反尓無根㩀者漠北種¶
<pb:KR3l0084_SBCK_009-3b>¶
　羊角能産羊其大如兎食之肥羙嬰啼木枝見山海經¶
　所載(右/四)西狩獲白麟至死意不吐代北有角端能通諸¶
　國語者角端北地異獸也能人言其髙如浮圖(右/五)&KR0379;脫¶
　海鶴喙已登方物輿仰靣勿啾啾我長非僑如者小人¶
　長僅七寸夫婦二枚形躰畢具也(右/六)羯尾大如斛堅車¶
　載不起此以不掉滅彼以不掉死者西漠有羯尾大於¶
　身之半非車載尾不可行也(右/七)八珍殽龍鳯此出龍鳯¶
　外荔枝配江䖴徒誇有風味者謂迤北八珍也所謂八¶
　珍則醍醐麆沆野駝蹄鹿唇駝乳糜天鵝炙紫玉&KR0308;玄¶
　玉&KR0308;也玄玉&KR0308;即馬妳子(右/八)灤人新巨松童山八百里¶
<pb:KR3l0084_SBCK_009-4a>¶
世無奚超勇惆悵度易水者取松煤於滦陽即今上都¶
去上都二百里即古松林千里其大十圍居人薪之&KR0005;¶
　八百里也(右/九)兩駝侍雪立終日飢不起一覺沙日黄肉¶
屏那足擬者沙漠雪盛命兩駝趺其旁終夜不動用断¶
　梗架片毡其上而寝䖏於下煖勝肉屏且不起心兵也¶
(右/十)¶
今婦人面飾用花子起自唐昭容上官氏所製以掩&KR0039;迹¶
　大暦巳前士大夫妻多妒悍婢妾小不如意輙印靣故¶
　有月&KR0039;錢&KR0039;事見酉陽雜爼¶
今上之長公主之駙馬剛哈刺咱慶王因墜馬得一竒疾¶
<pb:KR3l0084_SBCK_009-4b>¶
　兩眼黒睛俱無而舌出至胸諸醫罔知所措廣惠司卿¶
聶只児乃也里可温人也甞識此證遂剪去之頃間復¶
生一舌亦剪之又於真舌兩側各去一指許却塗以藥¶
　而愈時元統癸酉也廣惠司者回囬之為醫者隸焉¶
㐮州榖城縣城門外道傍石人缺剥腹上有字云磨兠鞬¶
　慎勿言是亦金人之流也距縣西五十里有石人二相¶
　偶而立腹上題刻一云已及一云未匝不可得而詳也¶
(浮休閱目集)¶
吾郷臨海章安鎮有蔡木匠者一夕手持斧斤自外歸道¶
由東山東山衆所殯塟之䖏蔡沉醉中&KR0005;謂抵家捫其¶
<pb:KR3l0084_SBCK_009-5a>¶
棺曰是我榻也寝其上夜半酒醒天且昏黒不可前未¶
免坐以待旦忽聞一人髙呌棺中應云喚我何事彼云¶
某家女病損證盖其後園&KR0081;大哥淫之耳却請法師捉¶
&KR0017;我與你同行一&KR0026;如何捾中云我有客至不可去蔡¶
　明日詣主人曰娘子之疾我能愈之主人驚喜諾以厚¶
謝因問屋後曽種&KR0081;否曰然蔡徧地翻掘内得一根甚¶
　巨斫之且有血煑啖女子病即痊¶
京師城外萬栁堂亦一宴㳺䖏也野雲㢘公一日於中置¶
　酒招䟽齋盧公松雪趙公同飲時歌児劉氏名觧語花¶
　者左手折荷花右手執盃歌小聖樂云緑葉隂濃徧池¶
<pb:KR3l0084_SBCK_009-5b>¶
　亭水閣偏趂涼多海榴&KR0004;綻朶朶蹙紅羅乳燕雏鶯弄¶
　語對髙栁鳴蝉相和驟雨過似璚珠乱撒打遍新荷人¶
　生百年有㡬念良辰羙景休放虚過富貧前定何用苦¶
　張羅命友邀賔宴賞飲芳醑淺斟低歌且酩酊從教二¶
　輪来徃如梭既而行酒趙公喜即席賦詩曰萬栁堂前¶
　数畆池平鋪雲錦盖漣漪主人自有滄洲趣逰女仍歌¶
　白雪詞手把荷花来&KR0134;酒歩隨芳草去尋詩誰知只尺¶
　京城外便有無窮萬里思此詩集中無小聖樂乃小石¶
　調曲元遺山先生好問所製而名&KR0078;多歌之俗以為驟¶
　雨打新荷者是也¶
<pb:KR3l0084_SBCK_009-6a>¶
金石草木之変異雜見於傳記数年来天下擾攘怪事尤¶
甚信前人之書不誣也至正丙申浙西都郡皆有兵正¶
　月嘉興楓涇鎮戴君實門首栁&KR0035;若牛鳴者三主人與¶
　㒒從悉聞之斬其&KR0035;不一月苗軍抄掠貲産又兩月屋¶
　燬于兵是&KR0010;寒食日海塩州趙&KR0004;心率子姪輩詣先壟¶
　汛掃松揪忽聞如老&KR1295;作声戞戞不絶審聽所在乃是¶
　一柏&KR0035;頃間衆&KR0035;同声和之一二時方止舉家惶惑至¶
　八月苗軍火其居明年六月紅軍掠貨財婦女而姪善¶
　如死於難余親見君實館賔黄伯成與&KR0004;心之孫元衡¶
　&KR0003;元衡善如子也其事雖遲速不同而二家之遭禍則¶
<pb:KR3l0084_SBCK_009-6b>¶
　一吁誠異哉¶
至正丙申正月常熟州䧟松江府印造官號給散吏兵佩¶
帶以防姦偽號之製作畫為圓圈繞圈皆火&KR0395;圈之内¶
　一府字以府印印府字上圈之外四角府官花押民間¶
謡曰滿城都是火府官四散躱城裏無一人紅軍府上¶
坐不二月城破悉如所言¶
杭州赤山之隂曰筲箕泉黄大癡所甞結廬䖏其徒弟沈¶
生狎近側一女道姑閭門有欲白之於師沈懼引厨刀¶
自割其執㡬死衆救得活而瘡口流血經月餘不合偶¶
問諸閹奴教以煆所割執搗粉酒服如其言不数日而¶
<pb:KR3l0084_SBCK_009-7a>¶
愈¶
三寳柱字延珪色目人頗以才學知名雖湛於酒色而能¶
練逹吏事剛正有守爲浙省郎中日大書四句於門屏¶
　之上曰逆刮蛟龍鱗順捋虎豹尾若&KR0005;二伎論尤比干¶
　人易其意盖以杜絶人之求請耳然亦隘矣哉終不大¶
　顕逹而死於難¶
至元間平原郡公趙氏(與芮)宋福王也其子娶全竹齋少¶
　保之女婚啓内一聮云依光薊北苟安公位之居囬首¶
　江南惟重毋家之念儘有味¶
陶侃毋得古正之道彂人倫之本&KR0005;示教於天下謂朴散¶
<pb:KR3l0084_SBCK_009-7b>¶
　俗壊樂潰禮闕有子不教不至於道若失大訓不可登¶
　于&KR0646;望乃求師傅延英茂終日迫于用不欲于郤缺俄¶
　而車盖載止餼饋並竭茍失其人子&KR0005;不進計畫始成¶
　&KR0192;然獨断謂髪可棄訓不可失乃金刀既止黰髮雲散¶
　怡然無咨嗟之色儼若待賔之具上&KR0178;不足以顕恭下¶
　未可謂訓子頋其母激忿填膺寸晷是學不迨于至以¶
　超聖人之域煥乎賢者之業且禮信仁義君子之事婦¶
　人何得而知盖至道大䘮其俗巳乱故婦人賢君得以¶
　行其事千古之下厥行獨明當時爲人之父爲人之母¶
　覩斯行聞斯舉得不激厲乎苟天下皆如陶母之志則¶
<pb:KR3l0084_SBCK_009-8a>¶
　天下皆陶之子也盖人謂子㓜而蒙稺不致精訓致悖¶
大道乱人紀良可惜哉銘曰髮也者為飬之具賔也者¶
致教之英茍非異禮孰能作世之程千載之下如陶之¶
　毋安可継乎齊英(宗儀)因讀唐皇甫持正先生(湜)文集¶
見陶母碑不覺泣数行下&KR0503;惟先妣拳拳於教子真有¶
陶母之志是故今翰林承旨蛻菴張先生(翥)所譔墓銘¶
有曰夫家貧劬力紡績以給諸子無&KR0440;學之辭自頋不¶
肖不克勉于學已成令名罪莫大焉謹録于此庶亦可¶
　以自懼也¶
婺州許白雲先生(謙)字益之&KR0046;居金華山四十年不入城¶
<pb:KR3l0084_SBCK_009-8b>¶
府著書立言足以垂教後世浙東㢘使王公継學訪先¶
生於山中謂先生清氣逼人可畏既退明日以學行薦¶
　于　朝有録其舉文至者先生方講&KR0003;目不一少視其¶
　無意於仕䆠如此先生殁追謚文懿先生¶
後至元丁廿夏六月民間謡言朝廷&KR0005;采童男女以授¶
韃靼為奴婢且俾父母護送抵&KR0033;北交割故自中原至¶
　于江之南府縣村落凡品官庶人家但有男女年十二¶
　三以上便為㛰嫁六禮既無片言即合至於巨室有不¶
　待車輿親迎輙徒歩以徃者盖惴惴焉惟&KR0178;使命戻止¶
　不可逃也雖守土官吏與夫韃靼色目之人亦如之竟¶
<pb:KR3l0084_SBCK_009-9a>¶
莫能暁經十餘日&KR0379;息自後有貴賤貧富長㓜妍醜匹¶
配之不齊者各生悔怨或夫棄其妻或妻憎其夫或訟¶
于官或死于天此亦天下之大変從古未知聞也呉中¶
僧祖柏號子庭者素稱滑稽口占絶句曰一封丹&KR0457;未¶
為真三桮淡酒便成親夜来明月楼頭望惟有姮娥不¶
嫁人又有人集古句云翡翠屏風燭影深良宵一刻&KR0033;¶
千金共君今夜不須睡明日池塘是緑隂可謂深於命¶
意者矣¶
世以療馬者曰獸醫療牛者曰牛醫周禮天官&KR0193;宰篇獸¶
　醫下士八人注獸牛馬之属按此則療牛者亦當曰獸¶
<pb:KR3l0084_SBCK_009-9b>¶
醫矣¶
天下兵甲方殷而淮右之軍&KR0285;食人以小児為上婦女次¶
　之男子又次之或使坐兩缸間外逼以火或於鉄架上¶
生炙或&KR0350;其手足先用沸湯澆潑却以竹帚刷去苦皮¶
或盛夾袋中入巨鍋活煑或刲作事件而淹之或男子¶
則止断其雙腿婦女則特剜其兩乳酷毒萬状不可具¶
言緫名曰想肉以為食之而使人想之也此與唐初朱¶
粲以人為糧置搗磨寨謂啖醉人如食糟豚者無異固¶
在所不足論唐張鷟朝野僉載云武后時杭州臨安尉¶
薛震好食人肉有債主及奴&KR0855;臨安止於客舎飲之醉¶
<pb:KR3l0084_SBCK_009-10a>¶
　並殺之水銀和煎并骨銷盡後又欲食其婦婦知之踰¶
　墙而遯以告縣令令詰之具得其情申州録事奏奉勑¶
　杖一百而死叚成式酉陽雑爼云李廓在頴州獲火光¶
　賊七人前後殺人必食其肉獄具廓問食肉之故其首¶
　言某受教於巨盜食人肉者夜入人家必昏沉或有魘¶
　不窹者盧氏雜&KR0003;云唐張茂昭為節鎮頻喫人肉及除¶
　統軍到京班中有人問曰聞尚書在鎮好人肉虚實&KR0015;¶
　曰人肉腥而且䏰争堪喫五代史云萇從簡家世屠羊¶
　從簡仕至左金吾衞上&KR0005;軍甞歴河陽忠武武寧諸鎮¶
　好食人肉所至多潜捕民間小児以食之趙思綰好食¶
<pb:KR3l0084_SBCK_009-10b>¶
　人肝及長安城中食盡取婦女㓜稚為軍粮毎犒軍&KR0186;¶
　屠数百人三國志云呉&KR0005;髙澧好使酒&KR0285;殺人而飲其¶
　血日莫必於宅前後掠行人而食之宋荘季&KR0073;鷄肋編¶
　云自靖康丙午&KR0010;金狄乱華盜賊官兵以至居民更互¶
　相食全軀&KR0064;以為腊登州范温率忠義之人泛海到錢¶
　唐有持至行在猶食者老痩男子痩詞謂之饒把火婦¶
　人少艾者名之不羡&KR0325;小児呼為和骨爛又通目為兩¶
　脚羊趙與峕賔退録云本朝王継勲孝明皇后母弟太¶
　祖時屡以罪貶後以右監門衞率府副率分司西京殘¶
　&KR0064;愈甚强市民間子女以俻給使小不如意即殺而食¶
<pb:KR3l0084_SBCK_009-11a>¶
之太宗即位㑹有訴者斬于洛陽又知欽州林千之坐¶
食人肉削籍隸海南嗟夫食人之肉人亦食其肉此兵¶
革間之流慘耳君子所不&KR0133;聞者其薛震輩當天下宴¶
安之日而又身為顕䆠豈無珍羞羙善足以厭其口腹¶
頋乃喜啖人肉是雖人&KR0124;而無人性者矣終至於誅斬¶
竄逐而後巳天之報施不亦宜乎¶
王眉叜(夀衍)號溪月杭州人出家為道士受知晋邸後以¶
　弘文輔道粹徳真人管領郡之開元宫浙省都事劉君¶
時中致者海内名士也既卒貧無以為&KR0830;躬徃吊哭周¶
其遺&KR0012;舉其柩&KR0089;於徳清縣與巳之夀穴相近春秋祭¶
<pb:KR3l0084_SBCK_009-11b>¶
　掃不怠然此事行之於異教中尤不易得¶
錢唐二字其來甚逺按史記始皇本紀至雲夢浮江下丹¶
陽至錢唐臨浙江上㑹稽立石刻頌秦徳西漢地理志¶
　亦有錢唐縣今唐字从土則誤矣盖以錢易土及&KR0162;錢¶
　築塘等事皆傅㑹之辭自注世&KR0003;者巳然况後世乎¶
道士張伯雨(雨)號句曲外史又號貞居甞從王溪月真人¶
　入京&KR0004;燕地未有梅花呉閒閒宗師(全節)時為嗣師新¶
　從江南移至護以穹廬扁曰漱芳亭伯雨偶造其所怳¶
若與西湖故人遇徘徊既乆不覺熟寝于中真人終日¶
　不見伯雨深以為憂意其出外迷失街道也夢覺日巳¶
<pb:KR3l0084_SBCK_009-12a>¶
莫矣歸道所由嗣師&KR0015;曰伯雨素有詩名冝作詩以贖¶
過伯雨遂賦長詩有風沙不憚五千里&KR0005;身跳入仙人¶
壷之句嗣師大喜送翰林集賢甞所徃来者&KR0061;學士伯¶
長謝&KR0054;士敬徳馬御史伯庸呉助教飬浩虞脩譔伯生¶
　和之它日伯雨徃謁謝諸公惟虞先生全不言儒者事¶
　只問道家典故雖荅之或不能詳末問能作㡬家符&KR0144;¶
　曰不能先生曰某試書之以質是否連書七十二家伯¶
　雨汗流浹背輙下拜曰真吾師也自是託交甚契故與¶
　先生書必稱弟子焉伯雨杭州人¶
水之鹹淡相交䖏産河豚河豚魚&KR0011;也無鱗頰常怒氣滿¶
<pb:KR3l0084_SBCK_009-12b>¶
　腹形殊弗雅然味極佳煮治不精則能殺人所以東坡¶
　先生在資善堂與人談河豚之羙云㩀其味真是消得¶
　一死浙西惟江隂人尤珍之毎春首&KR0004;出時必用羞祭¶
　品畢然後作&KR0325;而鄰里間互相餽送以爲禮腹中之膟¶
　曰西施乳夫西施一羙婦耳豈乳亦異於人耶顧千載¶
　而下乃使人道之不置如此則夫差之亡國非偶然矣¶
　若鱭魚子名螳螂子及松江之上海杭州之海寕人皆¶
　喜食蟛蜞螯名曰鸚哥觜以有極紅者似之故也二物¶
　象形而云又非西施乳之比矣按&KR0124;編魚部引&KR0054;雅云¶
　鯸䱌(盈之/反)魨也背青腹白觸物即怒其肝殺人正今人¶
<pb:KR3l0084_SBCK_009-13a>¶
名為河豚者也然則豚當為魨¶
至正辛巳莫春之&KR0004;江浙行省平章政事只理瓦台入城¶
　知任之日衣紅児童謡曰火殃来矣至四月十九日杭¶
州灾燬官民房屋公&KR0492;寺&KR0026;一萬五千七百五十五間¶
燒死七十四人明年壬午四月一日又灾尤甚於先自¶
　昔所未有也数百年浩繁之地日就凋弊實基於此¶
余甞見落水蘭亭一卷乃五字不損本今呉中分湖陸氏¶
　所蔵而趙彛齋之物也彛齋宋宗室子諱孟堅字子固¶
　&KR0212;齋其自號居嘉興之廣陳酷&KR0285;古法書名畫能作墨¶
　花於水仙&KR0057;長此帖姜白石舊蔵後歸霅川俞夀翁&KR0212;¶
<pb:KR3l0084_SBCK_009-13b>¶
齋復從夀翁易得喜甚来夜囬櫂至昇山大風覆舟行¶
李皆渰溺無餘彛齋立淺水中手持此帖示人曰蘭亭¶
　在此餘不足分吾意也因題八字于卷首云性命可䡖¶
　至寳是保¶
李子昭者松江府提控案牘李宗慶子也側室刁氏有娠¶
妻怒之箠撻苦楚晝夜不息数次自經與溺以省&KR0116;不¶
得死竊自念曰我若就蓐亦必死耳等死何自求早死¶
　之為幸因多食海蟄與冷水胎既落血上衝心而身隨¶
　亡不数日&KR0017;恠百出妻得竒疾宛若死者但只心胸微¶
　温支躰不僵其家就牀褥作一竅任其便溺時以少飲¶
<pb:KR3l0084_SBCK_009-14a>¶
　納口中&KR0186;咽不與亦不言肌經三年餘形骸枯槁無復¶
　生理家人益厭之一夕忽詣舅姑所叩&KR0397;室户舅姑曰¶
　汝惡得至此必為&KR0017;矣曰妾已復生實非&KR0017;也&KR0133;見舅¶
　姑具告所然舅姑驚&KR0178;呼家人悉起取火燭之果此病¶
　軀及覘其卧榻已空始信之因問其詳曰妾為亡婢訴¶
　&KR0072;攝至隂府即今嶽祠也命妾與婢對詞妾以汝懐孕¶
　時打罵則或有之然未甞令汝吞藥損墮婢仇執甚堅¶
　妾不得白遂招承枷禁幽圄中日得小叔以餅餌粥飯¶
　之&KR0124;相餽故不餒今復得送妾還入門弄其児戯撻之¶
　一下児哭遂推妾置竈上即若夢&KR0116;者但&KR0116;怠倦故勉¶
<pb:KR3l0084_SBCK_009-14b>¶
强至此舅姑曰汝旣&KR0013;禁何自得釋曰㑹上帝有赦故¶
也急呼小郎妻問之曰適間児子驚啼云夢見乃父擊¶
其首小郎盖提控之次子㤗甫先為其妹夫金可大所¶
殺者此婦至今強健與夫見寓府城西郭又復生兩子¶
矣志怪古或多然漫書于此以為世之妒婦&KR0134;¶
趙魏公云作詩用虚字殊不佳中兩聮填滿方好出䖏&KR0379;¶
使唐巳下事便不古¶
荘綽雞肋編云太史公作伯夷傳但云伯夷叔齊&KR0012;竹君¶
　之二子也而論語音註引春秋少陽篇謂伯夷姓墨名¶
　允一名元字公信叔齊名智字公逹夷齊謚也陸徳明¶
<pb:KR3l0084_SBCK_009-15a>¶
　取之不知少陽篇何人所著今世猶有此書否吾衍閒¶
居録云&KR0012;竹君姓墨(音/眉)名台(音/怡)&KR0004;見孔叢子注中子名¶
伯遼見周曇咏史詩注伯當作仲若如吾&KR0003;則伯夷叔¶
齊似又是名非謚矣¶
淮海龔翠岩先生(開)寓呉門日一僧&KR0096;道衡者頗聡慧識¶
　道理先生與之㳺偶市肆粥漢印一顆&KR0096;甞酬價歸取¶
　鏹先生適見主人以實告遂用十五緡買之語諸女女¶
　曰大人乃亦奪人所好先生驚悟即持送&KR0096;遇諸道&KR0096;¶
　曰先生愛而收蔵奚以贈曰在彼猶在此也&KR0096;固辭曰¶
　在彼猶在此也相譲乆之沉諸淵而别吁若先生者可¶
<pb:KR3l0084_SBCK_009-15b>¶
　謂善矣孰謂異端中有此㢤然先生之女&KR0057;可敬也¶
呉江華嚴寺浮圖之頴望之二矢著其上簳羽宛然可辨¶
　相傳宋南渡&KR0004;金人粘䍐乗快一彂而中又賈似道出¶
　督時祝矢自誓亦中焉故留題者有至今塔杪留遺鏃¶
　猶是元戎金僕姑之句大徳庚子春寺主僧善信大修¶
浮圖更其頴而新之視向二矢實圓鉄條二交貫横亘¶
　盖必昔人以是輔頴且以防&KR1295;鶻之巢故耳傳者所謂¶
　乃大妄也因著此以祛後世之惑長樂郭徳基(甞)有華¶
嚴塔頴辨疑行於時盖郭甞官此州目擊其非¶
項後白髮曰素領漢馮唐白首為&KR0048;官素髮垂領¶
