# -*- mode: mandoku-view; -*-
#+TITLE: 南村輟耕錄
#+DATE: 2015-09-12 01:08:40.943195
#+PROPERTY: ID KR3l0084
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB11n0722-006南村輟耕錄-卷之六.
<pb:KR3l0084_SBCK_006-1a>¶
南村輟耕録卷之六¶
　　　　　　　　　　天台陶　宗儀　九成¶
蘭亭一百一十七刻&KR1019;禠作十册乃宋理宗内府所藏每¶
　版有内府圖書鈴縫玉池上後歸賈平章至國朝有江¶
　南八十餘年之間凡又易数主矣徃在錢唐謝氏䖏見¶
　之後陸國瑞携至松江因得𠕅三披閱併録其目真傳¶
　世之寳也¶
　甲集一十二刻(州郡)¶
　　修城本(葉仲山/䟦)定武闊行(&KR0002;合)一(契行闊)¶
　　定武肥　定武瘦　定武板刻(霍子明䟦)¶
<pb:KR3l0084_SBCK_006-1b>¶
　　定武缸石　定武㫁石　定武古刻¶
　　西京㫁石　永興　古懿郡齋¶
　　宣城¶
　乙集一十三刻¶
　　舊梅花　三衢板刻　安吉古苔真草¶
　　臨川麻石　臨賀　豫章二¶
　　静江府　復州　鼎州(後有武陵二字)¶
　　古潭　新梅花　宣城南陵¶
　丙集一十刻¶
　　蘇州府治　福州府治　福州&KR0037;木¶
<pb:KR3l0084_SBCK_006-2a>¶
　　　道州　金𨹧三米(米芾米尹仁米尹知)¶
　　　永嘉　古霅断石　隆州¶
　　　郴州　蘭亭重言¶
　　丁集一十刻¶
　　　紹興府治二　紹興倉司　紹興府學¶
　　　紹興古刻　餘姚縣治　曲水詩蘭亭¶
　　　曲水詩前　曲水詩後　婺州府治(禇遂良摹)¶
　　戊集一十刻(内府)¶
　　　髙宗臨定武(米友仁䟦)唐貞觀¶
　　　太清開皇　祕省　内殿¶
<pb:KR3l0084_SBCK_006-2b>¶
　　内司四　京司玉堂¶
　已集九刻(雜集)¶
　　玉枕　花石　栁誠懸(大字)¶
　　唐人硬黄臨　唐人双鈎　𣈆唐刻¶
　　孫過庭草　京師鵞黄&KR0037;木(黄&KR0083;印)¶
　　彭城小字¶
　　庚集一十一刻(故家)¶
　　蔡君謨臨　薛紹彭　秦少㳺小字¶
　　安定家蔵　辛道宗　建康晁謙之¶
　　紹興湯氏　南昌京氏　廬𨹧胡氏¶
<pb:KR3l0084_SBCK_006-3a>¶
　　蜀劉涇　唐摹刻¶
　辛集一十四刻¶
　　吴詵草書　吴璜　劉無言臨¶
　　龍潭潘氏　方朔習寫　周平所藏¶
　　臨江張氏　天台丁氏　新安汪氏¶
　　江西故家　廬山甲秀堂　九江陶氏¶
　　循王家蔵(米芾䟦云壬午閏六月九日大江齊川亭/艤宝晋齋艎對紫金浮玉羣山迎快風消)¶
(暑重&KR1019;)番陽洪氏¶
　壬集一十四刻¶
　　金陵畢氏　廬山呉氏　紹興曽氏¶
<pb:KR3l0084_SBCK_006-3b>¶
　　　紹興石氏二　毗陵&KR0057;遂&KR0004;　李忠愍所刻¶
　　　新唐李氏　江隂丘氏二　東陽郭氏¶
　　　昌谷曺氏三¶
　癸集一十四刻¶
　　　趙虚齋　吕氏家藏　建鄴朱氏¶
　　　大梁曽朴　陸子與　韓松¶
　　　陸載之　胡氏將　玉林二¶
　　　趙菊坡　不題名二　錢唐李和¶
　姜白石先生禊帖偏傍考云　永字無畫𤼵筆䖏微¶
　　折轉　和字口下横筆稍出　年字懸筆上湊頂¶
<pb:KR3l0084_SBCK_006-4a>¶
　在字左　反剔&KR0010;字有㸃在山之下戈畫之右¶
事字脚斜拂不挑　流字内　字䖏就囬筆不是㸃¶
　　殊字挑脚帶横　是字下疋凡三轉不断　趣字¶
　波畧反捲向上　欣字欠右一筆作章草𤼵筆之状不¶
　是&KR0900;　抱字已開口　死生亦大矣亦字是四㸃興¶
感感字戈邉是直作一筆不是㸃　未嘗不不字下反¶
　挑脚䖏有一𨶔　右法如此其多畧㪯其大槩持此法¶
亦可以觀天下之蘭亭矣五字損本者湍沉帯右天五¶
　字有損也¶
顧徳玉字潤之檇李人自㓜&KR0025;寕囯路儒學教授俞&KR0026;光¶
<pb:KR3l0084_SBCK_006-4b>¶
　先生學先生無子嘗與人曰昔吾寝疾于杭潤之侍湯¶
　藥情至切若父子醫為之感動弗忍受金今我行且老¶
　必託之以死既而訪醫中吴病且革趣舟歸潤之進次¶
　尹山卒時後至元&KR0004;元閏十二月戊子也明日乃至檇¶
　李潤之奉其屍歛于家衰經就位&KR0022;人士為潤之来吊¶
　者潤之拜之越明年塟于海塩迩頋氏之先塋&KR0010;時𥙊¶
　享惟謹或曰歛于家禮與曰吾聞師&KR0152;諸寝又云生扵¶
　我乎養死扵我乎殯非家歛之則將尸諸草莾生服其¶
　訓死而委諸草莾有仁心者弗為也曰師無服而為衰¶
　經固近扵掠羙者矣曰疑衰加麻之經帶禮也故曰二¶
<pb:KR3l0084_SBCK_006-5a>¶
　三子絰而出至塟除之心䘮戚容終三年夫民生於三¶
　師居其一於父也何異今吾則加一等以行之盖出於¶
　仁心天理之本然&KR0002;之何其惑也聞者嘆伏先生諱長¶
　孺越之新昌人吁聖逺言湮世道不古乆矣朝為師生¶
　　而莫&KR0002;途人者比比皆是潤之乃獨能行人之所難行¶
　於不可行之時盖絶無而僅有者真仁矣哉天下後世¶
　　之為人弟子而忘其師聞潤之之言寕不有動于中與¶
　徐文獻公為浙西㢘使時治所尚在平江有¶
　　旨遷置于杭&KR0010;云莫矣擇日啓行一書吏者掌照刷支¶
　　郡諸司案牘官吏合受稽違罪責巳皆取状至是引决¶
<pb:KR3l0084_SBCK_006-5b>¶
公謂曰正旦在迩此曺乃軄官俸吏禮宜陪位朢　闕¶
致賀受刑而従事無恥也否則爲不敬盍别議之吏以¶
白于幙官因進曰相公長厚之道固如此然將若之何¶
公曰奚難立案&KR0049;明年分司施行可也庭下&KR0172;聲如雷¶
此亦厚風化之一端故記之¶
公旣遷司至杭一日有本路緫&KR0249;與一萬户謁公&KR0059;第公¶
以賔禮延之上坐適書吏&KR0025;外来見而趍避伺其退入¶
見曰緫&KR0249;萬户皆屬官耳得無體貌之過與公曰在公¶
府則有尊卑之辨&KR0002;&KR0059;宅湏明主客之分我軰能㢘介¶
則百司自然知懼何待恃威埶以驕凌之然後爲尊嚴¶
<pb:KR3l0084_SBCK_006-6a>¶
<pb:KR3l0084_SBCK_006-7a>¶
<pb:KR3l0084_SBCK_006-8a>¶
<pb:KR3l0084_SBCK_006-9a>¶
潭又次之武岡又次之大&KR0026;尤妙武岡佳者可亂絳臨¶
江佳者可亂閣潭乃僧希白所模有江左風味希白工¶
扵摹字拙扵尋行数墨文理錯繆然則雖工其如難讀¶
　何其字比之淳化帖為勝東坡推潭帖勝閣帖韓侂胄¶
　家開群玉帖字好薛紹彭亦有家塾帖好¶
大梁劉衍卿(丗昌)云大徳巳亥婦翁張君錫檇余同&KR0026;淳¶
　化祖石帖卷尾各有題識第一卷邉髙平范仲淹曽&KR0026;¶
　年月日題第五卷東坡張文潜等題又有姜白石小¶
　楷三四十字第六卷洛陽伊川老夫不知為何人又大學¶
　愽士陳士元云此正祖石又有蘇舜欽題第七卷陳簡¶
<pb:KR3l0084_SBCK_006-9b>¶
　齋奉㫖觀於秋香亭下云魏𣈆法書非人間合有自我¶
　太宗皇帝刻石竉錫下方見不滿十数臣與義頓首謹¶
　書第八卷蘇頌云此帖世不多見是日賞牡丹得觀扵¶
　相君西齋張舜民題亦在此卷第十卷太宗淳化四年¶
　六月廿二者賜畢士安賜字上寳後叚畢丞相黄字書¶
　子孫保享等語百餘字逐卷有髙宗内府印百餘顆後¶
　有賈氏長字印又有一小印合縫云是蔡太師印山和¶
　尚錦&KR1019;禠籖頭題云淳化祖石刻及見呉郡陸友仁(友)¶
　云嘗&KR0026;楮伯秀所記江南李後主命徐鉉以所藏古今¶
　法帖入石名昇元帖此則在淳化之前當為法帖之祖¶
<pb:KR3l0084_SBCK_006-10a>¶
　劉陸之&KR0003;殊不相合偶讀劉䟦暇日記亦載此事云馬¶
　傳慶&KR0003;此帖本唐保大年摹上石題云保大七年倉曺¶
　参軍王文炳摹勒校對無差國朝下江南得此石淳化¶
　中太宗令將書舘所有増作十卷為版本而石本復以¶
　火㫁缺人家時収得一二卷然閣帖於各卷尾篆書題¶
　云淳化三年壬辰&KR0010;十一月六日奉聖㫖模勒上石此¶
　侍書王著筆也而陳簡齋亦云太宗刻石則衍卿所謂¶
　祖石刻豈即南唐時帖乎仰太宗増刻者但不知南唐¶
　亦作十卷否徐鉉馬傳慶二&KR0003;又不同今世言淳化閣¶
　帖用銀錠&KR1498;&KR0037;木板刻而以澄心堂&KR0083;李廷珪墨印者¶
<pb:KR3l0084_SBCK_006-10b>¶
　則傳慶板本之&KR0003;合故趙希鵠洞天清禄集亦云用&KR0037;¶
　木板摹刻故時有銀錠紋用李廷珪墨打手楷之不汚¶
　手余甞見閣本&KR0070;十止三本真者其紙墨法度種種逈¶
　别妙在心悟固難以言語形容然又傳仁宗甞詔僧希¶
　白刻石于祕閣前有目録卷尾無篆書題字所謂祖石¶
　　刻者豈即此與¶
　世言家之尊者曰家主翁亦曰家公唐代宗謂郭子儀曰¶
　　鄙諺有云不癡不聾不作家翁¶
　世之鄙人之不肖者為奴材郭子儀曰子儀諸子皆奴材¶
　　也¶
<pb:KR3l0084_SBCK_006-11a>¶
　湖南益陽州夜中同寢之人無故忽自相打每毎有之名¶
　　曰沙魘土人熟此不以為異唯取冷水噴噀&KR0049;稍息飲¶
　　之湯徐就醒然猶二三日如醉餘不知者殊用驚駭¶
　延祐乙卯冬平江常熟之支塘里民朱良吉日母錢氏年¶
　　六十餘病將死良吉沭浴禱天以刀剖胸割取心&KR0079;一¶
　　臠煮粥以飲母母食粥而病愈良吉心痛就榻不可起¶
　隣里憐其且欲絶乃裒財命頥真觀道士馬碧潭者醮¶
　告神明祈隂祐之是日邑人俞浩齋聞而過其家視良¶
　吉胸間瘡裂㡬五寸氣騰出痛莫能言俞為納其心以¶
　　桑白皮線縫合未及期月已無恙矣俞因述其事以為¶
<pb:KR3l0084_SBCK_006-11b>¶
　世勸呉郡宋翠岩先生有詩紀之其小序曰夫孝爲百¶
　行宗人以父母遺軆而生乳哺鞠育教誨敂劳其恩號¶
　罔極然而剖心封股恐其傷生而或死也父母存而子¶
　死故又有禁止之令焉觀今世降俗薄悖逆其父母者¶
　視良吉何如㢤如良吉者自當旌異爲世教勸而有司¶
　曽莫能省原其一念之純剖心之際動天地感&KR0017;神固¶
　不待賞之於有司而天地神明固已隂録其孝矣太上¶
　感應篇所謂&KR0002;人者人敬之天佑之福録随之衆邪逺¶
　之神靈衞之今日謝世明日爲地下主進&KR0024;仙階&KR0002;良¶
　吉者有焉故爲顕白其孝以爲人子之勸省也宗儀之¶
<pb:KR3l0084_SBCK_006-12a>¶
　先人有孝感一事人多傳道之㑹稽張君思㢘嘗書于¶
　楊鐡崖先生所譔墓銘之後矣今併録于此云元故白¶
　雲漫士陶明元氏諱煜弱冠時用道家法事所謂玄武¶
　神甚謹明元母病心痛痛則拍張跳躅齧牀簀衾褥號¶
　呌以紓苦楚&KR0010;瀕死者六七發醫莫能愈明元毎搯心¶
　嚼舌以代母痛一日危甚計無所出走禱玄武前曰刲¶
　股割肝非先王禮在法當禁某非不知也今事急矣敢¶
　犯死取一臠為湯劑神尓有靈疾庶㡬其瘳禱畢即引¶
　刀&KR0082;下忽有二童自外躍入叱曰毋自損我天醫也明¶
　元大駭伏地乞哀童子取案上筆書十数字于几面擲¶
<pb:KR3l0084_SBCK_006-12b>¶
　筆二童子咸仆地隨呼家人救之噀以水良乆蘇乃鄰¶
　氏兒也叩之無所知焉視其書藥方也隨讀隨𨼆明元¶
　&KR0059;喜曰此必玄武神也吾母其瘳矣即如方治之藥甫¶
　及口而痛已失終母身不再舉張子曰齊諧志恠聖人¶
　不道左氏尚誣君子非之明元之事遂昌鄭元祐状行¶
　㑹稽先生楊維禎誌墓皆不書非逸也畏譏而削之也¶
　彼以謂玄武神者西北方之氣也莾蒼無知非如俞跗¶
　岐扁&KR0014;切脉察也投湯熨火抉腸剔胃以&KR0145;人疾在理¶
　𫠦不通故不書雖然動天地感&KR0017;神莫大乎孝焉知㝠¶
　㝠中英䰟烈氣不散者或如俞跗岐扁依慿精魄以遂¶
<pb:KR3l0084_SBCK_006-13a>¶
孝子之請也不然何穹然漠然之體而有所謂天醫乎¶
明元子宗儀與余友善其寓殯又在玉笥山下去余居¶
　不逺以是得其實尤詳故寕受左氏之譏不敢𣳚明元¶
之孝書曰與其殺不辜寕失不經先王之過盖如此㑹¶
　稽張憲譔¶
吾子行先生(衍)太末人大父為宋太學諸生因家錢唐先¶
　性曠放髙不仕之莭其所厭棄者或請謁&KR0025;樓上遥謂¶
　曰吾出有間矣頋彈琴吹洞簫撫弄如意不輟求室委¶
　巷教小學常數十人與客對𥬇談喧樓上下群童一是¶
　肅安其所著述有尚書要畧聴玄集造玄集九歌譜十¶
<pb:KR3l0084_SBCK_006-13b>¶
　十二月樂譜辭重正卦氣楚史檮杌晋文春秋兼通聲¶
　音律吕之學工篆書&KR0004;先生年四十未娶所知宛丘趙¶
　君天錫為買酒家孤女為妾年饑女嘗事人後夫知妻¶
　在先生所訟之因逮妾父母父母至客先生家又偽楮¶
　幣事&KR0116;因言舎主人先生固弗知因邏捽辱先生南出¶
　數百歩録事張君景亮識先生叱邏曰是不知情攝之¶
　何為即觧縦遣歸先生不勝慚明日持玄絛緇笠詣仇¶
　山村先生别值晨出因留詩一章詩西冷橋外断橋邉¶
　之句意將&KR0025;靈均扵斯明日有得遺履扵橋上者後衛¶
　大𨼆以六壬筮之得亥子丑順流象曰是其骨朽淵&KR0378;¶
<pb:KR3l0084_SBCK_006-14a>¶
九十日矣西湖多寳院僧可&KR0096;&KR0025;先生學聞先生之死¶
哭甚哀乃塟先生遺文扵後山與其師骨塔相對曰皆¶
吾師仍乞銘扵胡石塘先生庶幾先生有後世名銘曰¶
生弗瀆死弗辱貞哉白余習篆畫極愛先生翰墨得一¶
&KR0083;半幅如𫉬至珍以故扵書法頗有助偶與鄭遂昌¶
先生談先生之始末就識之竹房竹素貞白皆先生號¶
也¶
何公巨川者京師長春官道士也㑹¶
世皇將取宋迺上䟽抗言宋未有可伐之罪遂命副國¶
信使翰林學士郝文忠公(經)使江南殁扵真州至正間詔¶
<pb:KR3l0084_SBCK_006-14b>¶
　追贈二品官有人作詩悼之云竒才不泄神仙事抗䟽曽干¶
　世祖知毎恨南&KR0022;本無罪空留北使欲何為忠魂乆掩¶
　孤城舘褒詔新鐫二品碑地上&KR0002;逢姦似道為言故國¶
　&KR0112;離離¶
婦人頭髮有時為膏澤所黏必沐乃觧者謂之䐈按攷工¶
　記弓人注云䐈亦黏也音職則髪䐈之䐈正當用此字¶
陕西某縣一老嫗者住村荘間日有道流乞食與之無吝¶
　色忽問曰汝家得無為妖異所苦乎嫗曰然曰我為汝¶
　除之即命取火焚囊中符篆頃之聞它所有震霆聲曰¶
　妖巳誅殛&KR0379;遁其一廿年後汝家當有難今以鐡簡授¶
<pb:KR3l0084_SBCK_006-15a>¶
　汝至時亟投諸火言訖而去自是乆之嫗之女長而且¶
　羙一日有曰大王者&KR0016;&KR0025;甚都借𪧐嫗家遣在右謂曰¶
　聞甞得異人鐡簡可出示否盖嫗平日数爲它人借觀¶
　因造一偽物而以真者縣要間不置也遂用偽獻留不¶
　還謂曰可呼汝女行酒以疾辤大王怒便&KR0082;爲姦意嫗¶
　&KR0060;思道流之&KR0003;計筭&KR0010;数又合乃觧所佩鐡簡投酒竈¶
　火内旣而電掣雷轟烟火滿室湏&KR0119;平息撃死猕猴数¶
　十其一最鉅疑即向之&KR0969;者所賫隨器行用悉係金銀¶
　寳玉走告有司籍入官庫泰不華元帥爲西䑓御史日¶
　閱其案朱語曰&KR0017;贜云余親聞泰公&KR0003;甚詳且有鈔具¶
<pb:KR3l0084_SBCK_006-15b>¶
案文惜不隨即紀録今則忘邑里姓名&KR0010;月矣¶
今人以居士自號者甚多考之六經中惟禮記玉藻有曰¶
居士錦帶注謂道藝䖏士也呉曽能改齋漫録云居士¶
之號始於商周之時按韓非子書曰太公封於齊東海¶
　上有居士任矞華仕昆弟二人立議曰吾不臣天子不¶
友諸&KR0049;耕而食之掘而飲之吾無求於人無上之名無¶
　君之禄不仕而事力云云然則居士云者䖏士之𩔖是¶
巳¶
凡男女締姻者兩家相謂曰親家此二字見唐蕭嵩傳今¶
　北方以親字為去聲按盧綸作王駙馬花燭詩云人主¶
<pb:KR3l0084_SBCK_006-16a>¶
　人臣是親家則是亦有所祖親家又曰親家翁五代史¶
　劉昫傳昫與馮道為姻家而同為相道罷李愚代之愚¶
　素惡道之為人凡事有稽失者愚必指以誚昫曰此公¶
　親家翁所為蘇氏開談録馮道與趙鳯同在中書鳯有¶
　女適道中子以飲食不中為道夫人譴罵趙令婢長號¶
　知院者来訴凡&KR0070;百言道都不荅及去但云傳語親家¶
　翁今日好雪¶
<pb:KR3l0084_SBCK_006-16b>¶
<pb:KR3l0084_SBCK_006-16b>¶
　右此石是南唐寳石乆為吾齋研山今&KR0013;道祖易去中¶
　羙舊有詩云研山不易見移得小翆峯潤色裛書几𨼆¶
　約烟朦朧巉岩自有古獨立髙崧巃安知無雲霞造化¶
　與天通立璧照春野當有千丈松﨑嶇浮波瀾偃仰蟠¶
　蛟龍蕭䔥生風雨儼若山林中塵夢忽不到觸目萬慮¶
　空公家富竒石不許常人同研山出層碧峥嵘實天工¶
　淋漓上山泉滳𤁋助毫端揮成驚世文主意皆逢原江¶
　南秋色起凨逺洞庭寛往往入佳趣揮&KR2241;出妙言&KR0133;公¶
　珍此石羙與衆物肩何必嵩少𨼆可蔵為地仙余每誦¶
　此詩必懐此石近余亦有作云研山不復見哦詩&KR0025;嘆¶
<pb:KR3l0084_SBCK_006-17a>¶
息唯有玉蟾蜍向余頻唳滴此石一入渠手不得𠕅見¶
每同交友徃觀亦不出示紹彭公真忍人也余今筆想¶
成圖彷彿在目&KR0025;此吾齋秀氣尤不復泯矣崇寕元年¶
　八月望米芾書余二十年前嘉興呉仲圭為畫啚錢唐¶
呉孟思書文後擕至吴興燬千兵偶因清睱黙懐徃事¶
漫記于此¶
翰墨志云衛夫人名鑠字茂漪晋汝隂太守李矩妻善鍾¶
法能正書入妙王逸少師之西溪藂語云夫人廷尉展¶
　之弟恒之&KR0025;妹中書&KR0048;李充之母¶
南村輟耕録卷之六¶
<pb:KR3l0084_SBCK_006-17b>¶
<pb:KR3l0084_SBCK_006-17b>¶
