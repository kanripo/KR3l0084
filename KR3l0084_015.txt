# -*- mode: mandoku-view; -*-
#+TITLE: 南村輟耕錄
#+DATE: 2015-09-12 01:08:41.350406
#+PROPERTY: ID KR3l0084
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB11n0722-015南村輟耕錄-卷之十五.
<pb:KR3l0084_SBCK_015-1a>¶
南村輟耕録卷之十五¶
　　　　　　　　　　天台陶　宗儀　九成¶
淳化閣帖非精於鑒賞者莫能辨其真偽非愽於討論者¶
　不可得其源流第六卷中甞記祖石刻之説今復究研¶
　大畧於稽古之書質正是否於好事之人用贅于此云¶
　宋太宗留意翰墨淳化中出御府所蔵命侍書王著臨¶
　榻以&KR0037;木鏤刻&KR0117;為十卷於每卷末&KR0144;題云淳化三年¶
　壬辰&KR0010;十一月六日奉聖旨模勒上石至仁宗有詔¶
　僧希白刻石于祕閣前有目録卷後無&KR0144;題世傳以為¶
　二王府帖者非也盖元祐中親賢宅從禁中借板墨百¶
<pb:KR3l0084_SBCK_015-1b>¶
　但用潘谷墨光輝有餘而不甚黟黒又多木横裂紋時¶
　有皴皵失字䖏賢親宅魏王所居魏王二王也又有髙¶
　宗紹興中國子監本其首尾與淳化畧無少異當時御¶
　前拓者多用匱紙盖打金銀箔者也自後碑工作蟬翼¶
　本且以厚&KR0083;覆板上&KR0046;然爲銀鋌&KR1498;㾗以愚人但損剥¶
　非復拓本之遒勁矣&KR0004;徽宗建中靖國間出内府續所¶
　&KR0053;書令刻石即今續法帖也大&KR0026;中又奉旨摹搨歴代¶
　真跡刻石于太清楼字行稍髙而先後之次與淳化則¶
　少異其間数帖多寡不同各卷末題云大&KR0026;三年正月¶
　一日奉聖旨摹勒上石此蔡京書也而巳建中靖國續¶
<pb:KR3l0084_SBCK_015-2a>¶
　帖十卷易去&KR0010;月名䘖以為後帖又刻孫過庭書譜及¶
　貞&KR0026;十七帖総為二十二卷謂之大&KR0026;大清楼帖絳帖¶
　者尚書郎潘師旦以官帖摹刻于家為石本而傳寫字¶
　多譌失世稱為潘駙馬帖凡二十卷其次序卷帙雖與¶
　淳化官帖不同而實則祖之特有所増益耳單炳文曰¶
　淳化官本法帖今不復多見其次綘帖最佳而舊本亦¶
　巳艱得甞以数本較之字畫多不侔偉家蔵舊本比之¶
　今本多誤筆法且俗曹士冕曰帖縂二十卷元無字號¶
　及断眼数目單炳文曹士冕各有模刻本世傳潘氏析¶
　居法帖分而為二其後綘州公庫乃得其一於是&KR0024;刻¶
<pb:KR3l0084_SBCK_015-2b>¶
　餘帖名東庫本第九卷之舛誤盖始於此且逐卷逐段¶
　各分字號以日月光天徳等二十字為次弟後避金主¶
　亮諱但&KR0067;亮帖内亮字皆去右邉轉筆謂之亮字不全¶
　本又有新綘本北方别本武岡新舊本福溝烏鎮彭州¶
　資州本木本前十卷等&KR0011;皆綘帖之别也潭帖者慶暦¶
　中刘丞相帥潭日以淳化官帖命慧照大師希白模刻¶
　于石&KR0115;之郡齋増入傷寒十七日王濛顔真卿諸帖而¶
　字行頗髙與淳化閣本差不同逐卷有慧照大師希白¶
　重模字而&KR0010;月各異中間繆䖏甚多朱文公譏其極為¶
　可&KR0015;者是也潭帖之别則有刘丞相私第本長沙碑匠¶
<pb:KR3l0084_SBCK_015-3a>¶
　新刻本三山木本蜀本廬&KR0092;䔥氏本等&KR0124;甚多戯魚即¶
　臨江帖也元祐間劉次荘以家蔵淳化閣帖十卷摹刻¶
　于戯魚堂除去&KR0144;題而増釋文慶元中四川総領權安¶
　節又重摹于利州黔江者黔人秦世章於長沙買石摹¶
　僧寳月古法帖十卷寳月慧照也謀舟載入黔中壁之¶
　黔江之紹聖院後題云長沙湯正臣重摹䁀帖板本校¶
　諸帖増益最多澧陽石刻散失僅存者右軍数帖而巳¶
　又有淳熈&KR0113;内司本北方印成本烏鎮張氏福清李氏¶
　本若此之&KR0124;大抵皆法帖一再之翻摹殊失筆意無足¶
　&KR0026;者汪逵字季路衢州人官至端明殿學士建集古堂¶
<pb:KR3l0084_SBCK_015-3b>¶
　蔵竒書柲蹟金石遺文二千卷著淳化閣帖辨記共十¶
　卷極為詳俻末云其本乃木刻計一百八十四版二千¶
　二百八十七行其逐叚以一二三四刻于㫄或刻人名¶
　或有銀鋌印㾗則是木裂其墨乃李廷珪墨黒甚如&KR0238;¶
　其字精明而豐&KR0254;比諸刻為肥劉潜夫曰近人多不識¶
　閣帖某家寳蔵本皆非真真者字極豐穣有神采如潭¶
　綘則太&KR1728;臨江則太媚又用李廷珪墨印造余始得汪¶
　端明所記閣帖行数恨無真帖叅校晩使江左用二千¶
　楮致一本尤伯晦見之曰寳物也夫真帖可辨者有数¶
　條墨色一也他本刋卷数在上版数在下惟此本卷数¶
<pb:KR3l0084_SBCK_015-4a>¶
　版数字皆相聮属二也他本行数字比帖字小而&KR1728;此¶
　本行数字比帖中字皆大而濃三也余所得江左本毎¶
　版皆全紙無接黏䖏一部十卷無一版不與端明所記¶
　合乃知昔人装禙之際寧使毎版行数或多或寡而不¶
　肯剪截湊合者欲存舊帖之真面目四也¶
太師丞相脫脫之死盖副樞哈馬與其弟雪雪并&KR0607;事顙¶
　哥失里等所以擠䧟之也哈兄弟得侍¶
　上帷幄而顙在東宫為近幸故哈黨顙而私相誓曰&KR0002;¶
　太師去位後我能作右相則左相必&KR0607;事矣既而入中¶
　書又虞顙来其&KR0096;不顓奏除宣政使而以弟雪為御史¶
<pb:KR3l0084_SBCK_015-4b>¶
　大夫顙殊失所望末㡬哈得罪杖死雪亦仰薬死&KR0004;顙¶
　有侍從人亦曰桑哥失里止顙哥一字之異耳服劳執¶
　事得顙意䫙舉充院宣使一日&KR0853;然長逝絰日乃醒云¶
　方坐卧室榻上見二卒自外躍入導之徃至都城隍廟¶
　轉彂嶽祠祠吏曰来矣可亟觧去旋有行入祠西北隅¶
　大林内有殿宇若王者居入拜殿下巳仰視之則太師¶
　也太師曰我所攝者院使也於汝無預因俾左右引&KR0026;¶
　幽圄見吟兄弟括髪関械顧桑泣下及出太師謂曰汝¶
　可即歸此非人間世也退而覺恍&KR0002;一夣然明日同寅¶
　有来約徃院使家桑辞疾且曰君幸毋泄吾&KR0178;院使不¶
<pb:KR3l0084_SBCK_015-5a>¶
　乆生矣衆問其故告以詳皆相顧驚&KR1358;曰昨日院使将¶
　上馬以體少不安而入豈&KR0205;至此乎語未終有報院使¶
　巳&KR0064;卒近見浙西憲司經歴何伯大所&KR0003;甚詳此特其¶
　畧耳¶
黃山谷煮豆帖云庭堅頓首失牛児来終日惘然至今頭¶
　昏眼痛雖取所喜者為之亦不能如意也以是不能&KR0113;¶
　問辱手誨喜承日用䡖安所須諸方既無人可抄又意¶
　緒不佳&KR0568;動耳煮黒豆法碓豆一升挼莎極浄用貫衆¶
　一斥細剉如&KR0300;子同豆斟酌水多少慢火煮豆香熟日¶
　乾之翻覆令展盡餘汁&KR0619;取黒豆去貫衆空心日㗖(五/七)¶
<pb:KR3l0084_SBCK_015-5b>¶
　粒食百草木枝葉皆有味可飽也世間不強學力行自¶
　致於古人者不可不畜此方庭堅頓首翰禮祕校足下¶
妓妾之以色藝取憐炉竉於主家者亦曰我之富與貴有¶
　以感動其中耳誤遇患難貧病彼必戚戚然求為脫身¶
　之計又肻守志不貳者哉如金谷園緑珠燕子楼盼盼¶
　韓香之扵葉氏愛愛之於張逞者真絶無而僅有也大¶
　元混一以来得三人焉李翠娥維&KR0045;名倡也石九山萬¶
　戸納置別業石&KR0255;李誓不適他姓以辱身終日閉閤誦¶
　經而巳年及七十餘萬戸之子若孫遇&KR0010;時咸徃拜之¶
樂籍中相傳以為盛事五巧児京師旦色也陳雲嶠同¶
<pb:KR3l0084_SBCK_015-6a>¶
　知與之狎擕至杭陳卒奉正室鐵氏以清慎勤儉終其¶
　身汪憐憐湖州角妓也&KR0314;古伯經歴常属意焉汪曰君¶
　若不棄寒㣲當以側室䖏妾䑕&KR0060;狗偷妾决不為此態¶
　&KR0314;乃遣媒妁俻財禮娶之經三載死汪髠髮尼寺時公¶
　卿士夫有徃訪之者汪故毀其身形以絶狂念卒老于¶
　尼若此者亦可以追踪前古之懿徳矣¶
錢唐道士洪丹谷與一妓通因娶為室病且革顧謂洪曰¶
　妾死在旦夕卿須自執薪還肯作一轉語乎夫妾歌児¶
　也卿能集曲調於妾未死時使預聞之雖死無憾矣洪¶
　固滑稽䡖佻者遂作文曰二十年前我共伊只因彼此¶
<pb:KR3l0084_SBCK_015-6b>¶
　太癡迷忽然四大相離後你是何人我是誰共惟稱呼¶
　秀鍾谷水聲遏楚雲王交枝堅一片心錦&KR0414;道餘二十¶
　載&KR0205;成如夣令休憶少年逰&KR0152;相思兩手託空意難忘¶
　一筆勾断且道如何是一筆勾断孝順哥終無孝順逍¶
　遥樂永遂逍遥聽畢一&KR0015;而卒因記中呉紀聞載一事¶
　云昆山倡周氏係籍部中張子韶為守時倡&KR0064;亡適道¶
　川来訪因命作下火文云可惜許可惜許大家且道可¶
　惜許箇甚麽可惜巫山一段雲眼如新水&KR0039;綘唇昔年¶
　繍閤迎仙客今日桃源憶故人休記醜奴児臉子便須¶
　抖擞好精神南柯夢断如何也一曲離愁别是春大衆¶
<pb:KR3l0084_SBCK_015-7a>¶
　還知某人向甚麽䖏去這裏分明㑹得驀山溪畔頭頭¶
　盡是喜相逢芳草渡頭䖏䖏六么花十八其或未然更¶
　聽下句咦與君一把無明火焼盡千愁萬恨心其事頗¶
　相&KR0124;併附于此¶
陸伯麟側室育子友人陸象翁以啓戯賀之曰犯簾前禁¶
　尋竈下盟玉雖種扵藍田珠将還於合浦移夜半鷺鷥¶
　之歩㡬度驚惶得天上麒麟之児這回喝采既可續詩¶
書禮樂之脉深嗅得油鹽醤醋之香蘇東坡咏婢謔詞¶
　有掲起裙児一陣油塩醤醋香之句¶
平江一驛舟中有題吊四狀元詩者不知誰所作詩曰四¶
<pb:KR3l0084_SBCK_015-7b>¶
榜狀元逢此日他年公論定難逃空令太守提三尺不¶
見元戎用六韜元舉何如兼善死公平争似子威髙世¶
間多少偷生者黄甲由来出俊髦元舉王宗哲字也至¶
　正戊子科三元進士時為湖廣憲僉兼善㤗不華字也¶
時為台州路逹魯花赤公平李齊字也時為髙郵府知¶
府子威李黼字也時為江州路捴管此四公者或大&KR0220;¶
臣節或盡忠王事或遇難而亡故云若論其優劣則江¶
州第一台州次之髙郵有次之憲僉不足道矣¶
至正丁酉春三月上海李勝一家雞伏七雏一雏作大雞¶
狀鼓翼長鳴明年戊戍春正月錢唐盧子明家一雞伏¶
<pb:KR3l0084_SBCK_015-8a>¶
　九雏一雏有三足二足在前一足在後三月諸暨&KR0061;彦¶
　誠家一雞伏五雏一雏有四足二足在翼下不数日皆¶
　死而各家亦無他異¶
越&KR0792;縣剡溪胡氏諱妙端適同邑祝某至正庚子春為苗¶
　獠虜至金華縣&KR0005;妻之義不受辱乗間囓指血題詩壁¶
　上已赴水而死三月廿四日也獠帥服其節為立廟祀¶
　之邑人咸曰烈女廟詩曰弱質空懐漆室憂摉山千&KR0016;¶
　入深幽旌旗影乱天同慘金皷聲淫&KR0017;亦愁父母劬勞¶
　何日報夫妻恩愛此時休九泉有路還歸去&KR0218;箇雲邉¶
　是越州¶
<pb:KR3l0084_SBCK_015-8b>¶
盧伯玉(文璧)至正初尹荆山日忽有一巨䵷登㕔前兩目¶
　瞠視&KR0124;有所訴者令卒尾之行去縣六七里有廢井遂¶
　跳入不出既得報徃集里社汲井獲死屍乃兩日前二¶
　人同出為商一人謀其財而殺之掩捕究問抵罪死者¶
　之家属云其在生不食䵷見即買放豈一念之善為造¶
　物者固已鑒之䵷能雪&KR0072;良有以也¶
宋劉改之先生過詞贍&KR0483;有思致賦沁園春二首以咏羙¶
　人之指甲與足者尤纎麗可愛一曰銷薄春氷碾䡖寒¶
　玉漸長漸彎見鳯鞵泥汚偎人強剔龍涎香断撥火䡖¶
　翻學撫瑶琴時時欲剪更掬水魚鱗波底寒纎柔䖏試¶
<pb:KR3l0084_SBCK_015-9a>¶
　摘花香滿&KR0866;&KR0037;成班時&KR0005;粉淚偷弹記綰玉曽教栁傅¶
　看筭恩情相著搔便玉體歸期暗数畫徧䦨干毎到相¶
　思沈吟静䖏斜&KR0029;朱唇皓齒間風流甚把仙郎暗搯莫¶
　放春閒一曰洛浦淩波為誰㣲歩輕塵暗生記踏花芳¶
　徑乱紅不損歩菭幽砌嫰緑無㾗襯玉羅慳銷金様窄¶
　載不起盈盈一叚春嬉㳺倦&KR0015;教人欵捻㣲捉些根有¶
　時自度歌声悄不覺㣲尖&KR0039;拍頻憶金蓮移換文鴛得¶
　佀繍茵催衮舞鳯䡖分懊恨深遮牽情半露出&KR0255;風前¶
　煙&KR0513;裙如何似似一鈎新月淺碧籠雲近邵青溪(亨貞)¶
　嗣其體調以咏眉目真雋永有味一曰巧闘彎環纎凝¶
<pb:KR3l0084_SBCK_015-9b>¶
　嫵媚明粧未&KR0053;似江亭暁玩遥山拂翠宫簾暮捲新月¶
　横鈎掃黛嫌濃塗鉛訝淺能畫張郎不自由傷春倦為¶
　皱多無力翻做嬌羞填來不滿横秋料著得人間多少¶
　愁記魚箋緘啓背人偷歛雁鈿膠併運指䡖揉有喜先¶
　占長顰難效柳葉輕黄今在否双尖鎖試臨鸞一展依¶
　舊風流一曰&KR0238;&KR0039;填眶鳯梢侵&KR0066;天然俊生記隔花瞥¶
　見踈星烱烱&KR0029;䦨凝注止水盈盈端正窺簾瞢騰並枕¶
　睥睨檀郎長是青端相乆待嫣然一&KR0015;宻意&KR0005;成困酣¶
　曽&KR0013;鶯驚強臨鐿挼抄猶未醒憶帳中親見似嫌羅宻¶
　尊前相顧翻怕燈明醉後看承歌䦨闘弄幾度孜孜頻¶
<pb:KR3l0084_SBCK_015-10a>¶
　送情難忘䖏是鮫綃揾透別淚双零¶
李恭敏公者所居在江隂之南門其門首巷坊亦題曰恭¶
　敏不知當日名坊之義而七八十年来子孫消削第宅¶
　傾圯殆盡棄遺故址竟為里豪薛德昭所吞土木一新¶
　郷閭健羡忽有人獻謟於薛云若不除去舊坊終非君¶
　家利也薛深然之指数恭敏之族尊且長者惟李唐卿¶
　可主其事乃呼至贈泉百緡李忻然撤之一夕囈語呻¶
　吟甚苦妻急呼之覺問其故曰我夢見&KR0129;笏大官自云¶
　是我祖責以不能世守其業又毀其坊既罵且撻我&KR0018;¶
　痛呌號故致此耳語既&KR0064;死莫救又数年城燬于兵薛¶
<pb:KR3l0084_SBCK_015-10b>¶
　氏室屋財産悉空貧無為計遂執幹役於時貴之家噫¶
　子孫之不肖強覇之用心皆可為後人鑒也¶
余家天台萬山中茅屋可以芘風雨石田可以具饘粥雖¶
　行江海上而泉石草木之勝未甞不在夢寐時見也偶¶
讀廬&KR0092;羅景綸(大經)所者鶴林玉露有曰唐子西云山¶
　静似大古日長如小年余家深山之中毎春夏之交蒼¶
　蘚盈階落花滿徑門無剥啄松影叅差禽声上下午睡¶
　&KR0004;足旋汲山泉拾松枝煮苦茗啜之随意讀周易國風¶
　左氏傳離搔太史公書及陶杜詩韓蘇文数篇從容歩¶
　山&KR0563;撫松竹與麛犢共偃息於長林豐草間坐弄流泉¶
<pb:KR3l0084_SBCK_015-11a>¶
　潄齒濯足既歸竹窓下則山妻稚子作筍蕨供麥飯欣¶
　然一飽弄筆窓間随大小作数十字展所蔵法帖墨蹟¶
　畫卷縦&KR0026;之興到則吟小詩或草玉露一兩叚再烹苦¶
　茗一桮出歩溪邉觧后園翁溪友問桑麻&KR0003;秔稲量晴¶
　校雨探節数時相與&KR0501;談一餉歸而&KR0029;杖柴門之下則¶
　夕陽在山&KR0181;緑萬狀変幻頃刻恍可人目牛背笛声兩¶
　兩来歸而月印前溪矣味子西此句可謂絶妙然此句¶
　妙矣識其妙者盖少彼牽黄臂蒼馳獵於声利之&KR0163;者¶
　但見衮衮馬頭塵匆匆駒&KR0169;影耳烏知此句之妙哉人¶
　能真知此妙則東坡所謂無事此静坐一日是兩日若¶
<pb:KR3l0084_SBCK_015-11b>¶
　活七十年便是百四十所得不巳多乎此羅君語也余¶
　盖亦知此妙乆矣風塵澒洞豺虎咬人㡬賦歸與之詩¶
　計無所得又未知何日可以遂吾志也掩卷為之三嘆¶
江浙平章子山公書法妙一時自松雪翁之後便及之甞¶
　問客有人一日能寫得㡬字客曰聞趙學士言一日可¶
　寫萬字公曰余一日寫三萬字未甞以力倦而輟筆公¶
號正齋恕叜又號蓬累&KR1621;康里人¶
李當當者教坊名妓也姿藝超出輩流忽翻然若有所悟¶
遂著道士服江浙儒學提舉叚吉甫先生(天祐)贈之以¶
詩曰歌舞當今第一流洗妆拭靣别青楼便随南嶽夫¶
<pb:KR3l0084_SBCK_015-12a>¶
　人去不與蘇州刺史留璚館月明簘鳯下綺窓雲散鏡¶
鸞&KR0053;却嫌癡絶潯陽婦嫁得商人已白頭能改齋漫録¶
　云唐陽郇伯作妓人出家詩曰盡出花鈿與四鄰雲鬟¶
剪落向殘春暫驚風燭難留世便是池蓮不染身貝葉¶
欲翻迷錦字&KR0394;声&KR0004;學誤梁塵從今艶色歸空後湘浦¶
應無解佩人湘山野録乃謂陳彭年作此不考之過也¶
吁二先生之風流餘韻於此可以想見矣¶
河南王(卜憐吉歹)為本省丞相時一日&KR0122;史田榮甫抱牘¶
詣府請印王留田侍宴命司印開匣取印至前田誤觸¶
墜地王適更新衣而印朱濺汙滿&KR0109;王色不少動&KR0172;飲¶
<pb:KR3l0084_SBCK_015-12b>¶
竟夕又一日行郊天氣且暄王易涼帽左右捧笠侍風¶
吹堕石上擊碎　御賜玉頂王&KR0015;曰是有数也諭令毋¶
懼噫此其所以為丞相之量¶
至正辛夘夏松江普照寺僧舎一&KR0102;帚開花又嘉興儒學¶
閽人陶氏磨上木肘彂青條開白花又呉江分湖里煆¶
　工一栁&KR0035;樁以安鐡碪者且十餘年矣彂長條数莖如¶
葦三家雖有此恠而皆無恙豈非関係　國家之氣数¶
乎¶
平江虎丘閣版上有一竅當日色清朗時以掌大白&KR0083;承¶
　其影則一寺之形勝悉於此見之但頂反居下耳此固¶
<pb:KR3l0084_SBCK_015-13a>¶
　有象可寓非幻出者松江城中有四塔西曰普照又西¶
　曰延恩西南曰超果東南曰興聖夏監運家乃在四塔¶
　之東而小室内却有一塔影長五寸許倒縣于西壁之¶
　上不知從何而來然不常有或時見之焉是有不可暁¶
　也¶
傅按察者忘其名錢唐懐古甞作一詞云静中看記昔日¶
　淮山&KR0046;&KR0046;宛若虎踞龍蟠下㐮樊指揮湘漢鞭雲&KR0016;圍¶
繞江干執不成三時當混一過唐之数不為難陳橋驛¶
　&KR0012;児寡婦乆假當還掛征帆龍舟催彂紫宸&KR0004;卷朝班¶
禁庭空土花暈碧輦路悄訶喝声乾縦餘得西湖風景¶
<pb:KR3l0084_SBCK_015-13b>¶
花桞亦凋殘去國三千㳺仙一夢依然天淡夕陽閒昨¶
宵也一輪明月還照臨安盖鴨頭緑調也¶
後至元間同知兩浙都轉運塩使司事趙君伯常休日與¶
書吏談官府政事因曰吾&KR0494;為中書提控椽史時夜坐¶
　私第一室忽有兩吏来前傳都堂鈞㫖呼喚遂即上馬¶
隸前導至一官府&KR0035;木隂翳大官危坐㕔事上問云河¶
南饑省咨至乃緩七日不報彼䖏死者甚衆汝知之乎¶
吾荅曰某提控耳該&KR0122;稽遲之罪已甞呈舉官沉思良¶
　乆曰非汝過也汝退又命前隸曰可急追該掾某人来¶
吾遂覺夢也明日晨起令人覘之夜&KR0064;死矣人命至重¶
<pb:KR3l0084_SBCK_015-14a>¶
　尓軰其慎之¶
建徳路逹魯花赤古篤魯丁字志道守贛州路任滿聽除¶
　時有故吏丘徃臨江貼&KR0024;分魯尺牘見搃管木八刺木¶
　即日録用就遣丘持俸鈔五十定餽魯盖魯以㢘故家¶
　甚貧朋友間毎分財以濟之丘竟匿其鈔後木所得魯¶
書而謝不及此疑焉因便使問之魯知為丘所有即具¶
書請失謝之罪丘聞此惶赧無地令児子奉鈔還魯終¶
　不受且為&KR0046;其&KR0086;未甞與人言夫魯西域人也度量之¶
　宏深乃如是可謂厚徳君子矣若丘者名教中所不可¶
　容尚孰責哉¶
<pb:KR3l0084_SBCK_015-14b>¶
中書平章闊闊歹之側室髙麗氏有賢行平章死誓弗貳¶
適正室子拜馬朶児赤&KR0003;其色欲妻之而不可得乃以¶
其父所有大荅納環子獻於太師伯顔此物盖伯顔所¶
属意者伯顔喜問所欲遂白前事伯顔特為　奏聞奉¶
㫖命拜馬朶児赤收継小母髙麗氏髙麗氏夜與親母¶
踰垣而出削髪為尼伯顔怒以為故違　聖㫖再　奏¶
　命省臺洎侍正府官鞠問諸官奉命惟謹鍜錬俻極&KR0228;¶
　酷時國公闊里吉思於鞠問官中獨秉&KR0096;力侍正府都¶
事帖木児不花数致言曰雖無妻子安能相守至死得¶
有如此守節者莫大之幸而反坐以罪&KR0178;非我¶
<pb:KR3l0084_SBCK_015-15a>¶
治朝之盛典也國公悟為言於伯顔之前宛曲觧釋其¶
事遂以帖木児不花漢名劉正卿後至監察御史而卒¶
五臺山有鳥名寒號蟲四足有肉趐不能飛其糞即五&KR0149;¶
脂當盛暑時文采絢爛乃自鳴曰鳯凰不如我比至深¶
冬嚴寒之際毛羽脫落索然如鷇雏遂自鳴曰得過且¶
　過嗟夫世之人中無所守者率不甘湛涪郷里必振㧞¶
自豪求尺寸名詫九族儕&KR0124;則便志滿意得出肆入&KR0045;¶
　以為天下無復我加矣及乎稍遇貶抑&KR0205;若䘮家之狗¶
垂首帖耳揺尾乞憐惟&KR0178;人不我恤視寒號蟲何異哉¶
　可哀巳¶
<pb:KR3l0084_SBCK_015-15b>¶
甞見人戯呼一譁訐者為鄧思賢&KR0004;不可暁後讀筆談始¶
得其&KR0003;云世傳江西人好訟有一書名鄧思賢皆訟牒¶
法也其始則教以侮文侮文不可得則欺誣以取之欺¶
　誣不可得則求其罪刼之盖思賢人名也人傳其術遂¶
　以名書村校中徃徃以授生待¶
醫有十三科考之聖濟搃録大方脉雜醫科小方脉科風¶
科産科兼婦人雜病科眼科口齒兼咽喉科正骨兼金¶
鏃科瘡腫科鍼灸科祝由科則通兼言¶
南村輟耕録卷之十五¶
