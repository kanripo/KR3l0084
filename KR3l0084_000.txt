# -*- mode: mandoku-view -*-
#+TITLE: 輟耕錄
#+DATE: 2015-09-23 10:17:06
#+PROPERTY: JUAN 0

<md:KR3l0084_SBCK_030-19a>¶
<md:KR3l0084_SBCK_000-1a>¶
<pb:KR3l0084_WYG_000-1a>
命館臣録存楊維楨正統辨諭
元楊維楨著宋遼金正統辨大㫖以元承宋統而排斥
遼金其文不見本集惟陶宗儀輟耕録載¶之今館臣編
輯四庫全書謂其持論紕繆並輟耕録内所載者亦與
刪除且言隋先代周繼乃平陳未聞唐宋諸儒謂隋承
陳不承周也此語似是而非葢嘗論之春秋大一統之
義尊王黜霸所以立萬世之綱常使名正言順出於天
命人心之正紫陽綱目義在正統是以始皇之廿六年
<pb:KR3l0084_WYG_000-1b>
秦始繼周漢始於髙帝之五年而不始於秦降之嵗三
國不以魏吳之强奪漢統之正春秋之義然也楊維楨
撰三史正統辨凡二千六百餘言義本春秋法宗綱目
其欲以元繼南宋為正統而不及遼金持論頗正不得
謂之紕繆夫維楨身為元臣入明雖不仕而應明太祖
之召且上鐃歌鼓吹曲頌美新朝非刺故國幾於劇秦
美新其進退無據較之錢謙益託言不忘故君者鄙倍
尤甚向屢於詩文中斥之而維楨正統之辨則不可以
<pb:KR3l0084_WYG_000-2a>
人廢言也夫正統者繼前統受新命也東晉以後宋齊
梁陳雖江左偏安而所承者晉之正統其時若拓跋魏
氏地大勢强北齊北周繼之亦較南朝為盛而中華正
統不得不屬之宋齊梁陳者其所承之統正也至隋則
平陳以後混一區宇始得為大一統即唐之末季藩鎮
擾亂自朱温以訖郭威等或起自冦竊或身為叛臣五
十餘年之間更易數姓甚且稱臣稱姪於契丹然中國
統緒相承宋以前亦不得不以正統屬之梁唐晉漢周
<pb:KR3l0084_WYG_000-2b>
也至於宋南渡後偏處臨安其時遼金元相繼起於北
邉奄有河北宋雖稱姪於金而其所承者究仍北宋之
正統遼金不得攘而有之也至元世祖平宋始有宋統
當絶我統當續之語則統緒之正元世祖已知之稔矣
我
皇祖御批通鑑及朕向所批通鑑輯覽俱以此論定葢
春秋大義綱目大法實萬世不易之凖我朝為明復讐
討賊定鼎中原合一海宇為自古得天下最正然朕猶
<pb:KR3l0084_WYG_000-3a>
於通鑑輯覽内存福王建國之號一年使其能保守南
都未嘗不可如南宋之承統綿延不絶而奈其當陽九
之運
天弗與人弗歸自覆其宗社也此實大公至正天下萬
世可以共見共守之論然館臣之刪楊維楨正統辨者
其意葢以金為滿洲欲令承遼之統故曲為之説耳不
知遼金皆自起北方本無所承繼非若宋元之相承逓
及為中華之主也若以此立論轉覺狹小天下萬世必
<pb:KR3l0084_WYG_000-3b>
有起而議之者是不可以不辨朕以為不但輟耕録中
所載楊維楨之正統辨不必刪除即楊維楨文集内亦
當補録是編並將此諭各載卷首以昭天命人心之正
以存春秋綱目之義特諭
　乾隆辛丑孟春
<pb:KR3l0084_WYG_000-4a>
欽定四庫全書　　　　　子部十二
　輟耕録　　　　　　　　小説家𩔖一(雜事之屬/)
　　提要
　　　　(臣/)等謹案輟耕録三十巻元陶宗儀撰宗儀
　　　　有國風尊經已著録此書乃&KR0462;記聞見瑣事
　　　　前有至正丙午孫作序書中稱明兵曰集慶
　　　　軍或曰江南游軍葢丙午為至正二十七年
　　　　猶未入明時所作也郎瑛七修𩔖稿謂宗儀
<pb:KR3l0084_WYG_000-4b>
　　　　多録舊書如廣客談通本録之率皆攘為己
　　　　作今其書未見𫝊本無由證瑛説之確否但
　　　　就此書而論則於有元一代法令制度及至
　　　　正東南兵亂之事紀録頗詳所考訂書畫文
　　　　藝亦多足備㕘證惟多&KR0462;以俚俗戲謔之語
　　　　閭里鄙&KR0126;之事頗乖著作之體葉盛水東日
　　　　記深病其所載猥䙝良非苛論然其首尾賅
　　　　貫要為能留心於掌故故朱彛尊靜志居詩
<pb:KR3l0084_WYG_000-5a>
　　　　話謂宗儀練習舊章元代朝野舊事實借此
　　　　書以存而許其有禆史學則雖瑜不掩瑕固
　　　　亦論古者所不廢矣惟第三卷中載楊維楨
　　　　正統辨二千六百餘言大㫖欲以元承南宋
　　　　之統而排斥遼金攷隋先代周繼乃平陳未
　　　　聞唐宋諸儒謂隋承陳不承周也持論殊為
　　　　紕繆後維楨編東維子集不載此文葢已自
　　　　悟其謬而削之宗儀乃掇拾縷載尤為寡識
<pb:KR3l0084_WYG_000-5b>
　　　　今刪除此條用昭公義焉乾隆四十六年正
　　　　月恭校上
　　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　　　總　校　官(臣/)陸　費　墀
<pb:KR3l0084_WYG_000-6a>
輟耕録序
余友天台陶君九成避兵三呉¶間有田一廛家於松南
作勞之¶暇每以筆墨自随時時輟耕休¶於樹隂抱膝而
歎鼔腹而歌遇¶事肯綮摘葉書之貯一破盎去¶則埋於
樹根人莫測焉如是者<md:KR3l0084_SBCK_000-1b>¶十載遂累盎至十數一日盡發¶
其藏俾門人小子萃而録之得¶凡若干條合三十卷題
曰南村¶輟耕録上兼六經百氏之㫖下¶極稗官小史之
談昔之所未考¶今之所未聞其採摭之博侈於¶白帖研
<pb:KR3l0084_WYG_000-6b>
覈之精擬於洪筆論議<md:KR3l0084_SBCK_000-2a>¶抑揚有傷今慨古之思鋪張盛¶
美為忠臣孝子之勸文章制度¶不辨而明疑似根據可
覽而悉¶蓋唐宋以來專門史學之所未¶讓雖周室之藏
郯子之對有不¶待環轍而後知又豈抵掌談笑¶以求賢
於優孟者哉九成名宗<md:KR3l0084_SBCK_000-2b>¶儀少工舉子業晩乃棄去闔戸¶
著書此其一云至正丙午夏六¶月江隂孫作大雅序
<md:KR3l0084_SBCK_000-3a>¶

<pb:KR3l0084_WYG_001-1a>
欽定四庫全書
　輟耕録卷¶一　　　　　　元　陶宗儀　撰<md:KR3l0084_SBCK_000-4a>¶　　大元宗室世系
<pb:KR3l0084_WYG_001-13a>
　
　
　
　
　
　
　
　
<pb:KR3l0084_WYG_001-13b>
　　
